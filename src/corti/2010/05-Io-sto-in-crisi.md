# Io sto in crisi
author:
revision: 0
last_edited: finito1



### Prologo {#intro}
Io sto in crisi.

Il tarlo mi corrode, il dubbio mi pervade, l’incertezza mi assale. La luna, la caccia, la vendetta. Mah. Boh. E poi, e poi... Gotico, Fantascienza, Steampunk. Non capisco, mi stordisco, mi sforzo, ma fallisco. Il dovere mi chiama, ma non so come rispondergli. Cosa scrivere, come scrivere, come sopravvivere? La penuria, la miseria, una droga dalla Siria. La luna, la caccia, la vendetta. Mah. Boh. E poi, e poi... Gotico, Fantascienza, Steampunk.

È uno sporco lavoro, ma qualcuno dovrà pur farlo. Luna, vada per la Luna. Steampunk, ok, uno vale l’altro. Semplificare o complicare, oppure complicare affermando di semplificare. Questo non lo so ancora, lo vedrò lungo la via. Parto. Compagni di viaggio, sconforto, stupore, jattura, dolore. I cavalli della mia inventiva fremono, ma l’autovelox di una legge assurda vigila attentamente. E allora andrò, a passo d’uomo. Luna... Luna... Vediamo un po’, si la Luna... C’era quel proverbio, com’è che faceva?

Io sto in crisi. [1](#1)



### 1
Gobba a levante, luna calante: vai al [2](#2).

Gobba a ponente, luna crescente: vai al [3](#3).

 

### 2
Guarda l’orologio: è l’una?

Se è l’una, vai al [4](#4).

Se non è l’una, o è s’ole, o è n’uvoloso.

Se è s’ole vai al [5](#5).

Se è n’uvoloso vai al [6](#6).

 

### 3
Sei un lupo mannaro e ti trasformi, ma chi eri prima di trasformarti?

Se eri Neil Armstrong, vai al [7](#7).

Se eri Buzz Aldrin, vai al [8](#8).

 

### 4
Per regolamento devi inserire elementi di steampunk in questo racconto. I Sex Pistols sono troppo punk e poco steam. Non vanno bene. Che cd inserisci?

Uno qualsiasi di Enrico Ruggeri? Vai al [9](#9).

“Rock ‘n’ roll robot” di Alberto Camerini? Vai al [10](#10).

Il dvd di Blade Runner? Vai all’[11](#11).

Vasco Rossi? Vai al [12](#12).

 

### 5
Questo è un racconto-game sulla l’una. Se c’è il s’ole non va bene. La tua avventura termina qui.

 

### 6
Questo è un racconto-game sulla l’una. Se è n’uvoloso non va bene. La tua avventura termina qui.

 

### 7
Questo è un piccolo passo per l’uomo, ma un grande passo per l’umanità.

Vai al [22](#22).

 

### 8
Neil Armstrong ti ha preceduto, sei un po’ invidioso e oggi c’hai la luna storta. Chiudi questo racconto-game e ascolta un cd dei Clash.

 

### 9
Dopo l’ascolto ti senti un po’ lunatico. Bene così, siamo in tema.

Vai al [13](#13).

 

### 10
Ora però hai voglia di leggere.

Che libro scegli?

I due volumi della saga di Dinotopia di James Gurney: vai al [14](#14).

La biografia di Edoardo Bennato: vai al [15](#15).

Bad as I wanna be, di Dennis Rodman: vai al [16](#16).

 

### 11
Non puoi inserire un dvd in un lettore cd. La tua avventura termina qui.

 

### 12
Se c’è qualcosa che non ti va,

dillo alla Luna!

Può darsi che “porti fortuna”!

dillo alla Luna!

Vai al [13](#13).



 

### 13
Te la senti di partecipare a una regata?

Se te la senti, vai al [17](#17).

Se non te la senti, vai al [18](#18).

 

### 14
Ottima scelta! Uno dei capostipiti della letteratura steampunk. In questa maniera hai esaudito entrambi gli assurdi paletti imposti dall’altrettanto assurdo regolamento del Concorso di quest’anno. Hai trattato un racconto-game con tema la luna, e hai inserito elementi steampunk nell’opera. Ora puoi felicemente concludere quest’agonia e chiudere questo libercolo. Congratulazioni!

 

### 15
Mi spiace. Pur apprezzando lo stile di Edoardo Bennato, la sua biografia non è riconducibile al filone della letteratura steampunk. La tua avventura termina qui.

 

### 16
Mi spiace. Dennis Rodman non è un autore steampunk. La tua avventura termina qui.

 

### 17
Vuoi vincere la Louis Vuitton Cup. Di che team vuoi far parte?

Mascalzone Latino? Vai al [19](#19).

Luna Rossa? Vai al [20](#20).

New Zealand agli ordini di Paul Cayard? Vai al [21](#21).

 

### 18
C’è alta marea causata dall’influenza lunare. Vieni sommerso dalle acque. La tua avventura termina qui.

 

### 19
Perdi la regata. La tua avventura termina qui.

 

### 20
Era una scelta semplice, se avevi letto l’orrido regolamento del Concorso di quest’anno. Ben fatto.

Vai al [10](#10).

 

### 21
È il primo aprile e decidi di fare uno scherzo a Paul Cayard: gli tagli i baffi. Paul Cayard non la prende bene e ti licenzia dal team. La tua avventura termina qui.

 

### 22
Hai un discreto bisogno di intrattenimento, dove vai?

Al cinema? Vai al [23](#23).

Al parco giochi? Vai al [24](#24).

 

### 23
Non è una cattiva idea. Vai in una multisala e scegli tra le varie proposte.

“Avatar”, di James Cameron. Vai al [25](#25).

“Sherlock Holmes”, di Guy Ritchie. Vai al [26](#26).

“Paranormal activity”, di Oren Peli. Vai al 27.

 

### 24
Beh, certo, cavolo: il luna park è l’ideale per divertirsi! Hai i soldi per un solo biglietto, però! Dove ti insinui?

Tunnel dell’amore? Vai al [28](#28).

Ruota panoramica? Vai al [29](#29).

 

### 25
Un film divertente, certo. Talmente divertente che lo rivedi altre cento volte, spendendo ogni volta dieci euro comprensivi di occhialini 3d. La tua avventura finisce qui, cieco.

 

### 26
Certo, cribbio, siamo ai limiti del filone steampunk ma secondo alcuni critici questo film può rientrarci a buon diritto. Cos’è lo steampunk? Dovresti chiederlo a quegli squinternati che hanno coniato il regolamento. Mentre passeggi incroci Rovisto Ingranai, un assessore che conosci, che ti chiede a bruciapelo: bisogna semplificare o complicare?

“Semplificare”. Vai al [32](#32).

“Complicare”. Vai al [33](#33).

 

### 27
Esci dal film terrorizzato e in stato catatonico. Sono le condizioni ideali e non te le fai sfuggire: prendi carta e penna e in men che non si dica incidi un regolamento di Concorso da lasciare ai posteri, perfino peggiore di quello di quest’anno, ed è tutto dire. Poi ti trafiggi la gola. La tua avventura finisce qui.

 

### 28
Agguanti la prima pollastra che ti capita a tiro e ti imbuchi lascivo nel Tunnel dell’amore. Cala l’oscurità e ti volti per provarci con la tipa. Ma hai commesso un errore. Non è una tipa, è Eddie The Head, la mascotte degli Iron Maiden. E ti mangia. La tua avventura finisce qui.

 

### 29
Waaa, com’è alta la ruota panoramica... Sei così in alto che puoi toccare la luna! Ma ti squilla il telefono. Che suoneria hai?

Il tema di Ritorno al futuro? Vai al [30](#30).

Blue Moon nella versione di Elvis? Vai al [31](#31).

 

### 30
Ritorno al Futuro, che bella saga! Nondimeno, il terzo capitolo introduceva sicuramente elementi steampunk! Scendi dalla ruota panoramica e ascolti due bambe che parlano tra loro. “Ehi Jolanda, perché non andiamo al cinema?”. Vai al [23](#23).

 

### 31
Eeeh, ma solo di luna sai parlare? Ti cade il telefonino e lo segui precipitando. La tua avventura finisce qui.

 

### 32
Sbagliato. Bisogna promettere di semplificare per poi complicare, vedi per esempio il regolamento del Concorso. La tua avventura finisce qui.

 

### 33
Bingo! Bisogna promettere di semplificare, per poi complicare, come il regolamento del Concorso. La tua giornata è quasi terminata. Esausto, torni a casa e ti metti a letto. Ti togli la catenina che indossi ogni dì, nella quale tieni un ciondolo...

“Steampunk Moon by Diane Ferguson”, un lussuoso pendente? Vai al [35](#35).

“Santa Caterinella del Rosario”, medaglietta placcata che hai preso da don Liguori giù in parrocchia. Vai al [36](#36).

 

### 35
Eeeeh, steampunk e luna assieme? E quante ne vuoi! La tua superbia viene punita. La tua avventura finisce qui. Se vuoi puoi comprare il gioiello qui: [http://www.artfire.com/modules.php?name=Shop&op=listing&product_id=713703](#http://www.artfire.com/modules.php?name=Shop&op=listing&product_id=713703)

 

### 36
Il padre celeste ti vuole bene e ti premia. Hai affrontato le torbide sfide di questo raccontogame parlando di luna e di steampunk, argomenti che si abbinano tra loro quanto i teletubbies e un olocausto nucleare, ma d’altronde il regolamento questo è. Puoi chiudere il libro e riporlo nello scaffale.

 