# 02 - Il Pozzo delle Anime (I Corti di Librogame's Land 2008)
author: Rob Grassi

raccolta: concorso "I Corti di Librogame's Land 2008"

voto: 5.95/10

posizione in classifica: 9

Scopri di più sulla [pagina ufficiale del concorso](https://librogamesland.github.io/corti) o sul sito di Librogame's Land ([librogame.net](http://librogame.net))



### Introduzione {#intro}

In questo racconto sei tu, lettore, ad essere protagonista. A fine di ogni sezione troverai dei link; cliccando sull'opzione che preferisci potrai scegliere come far proseguire la storia.

Il personaggio che interpreterai è descritto da Punti Vita e da due Caratteristiche che sono “Paura” e “Coraggio”. Per calcolare i Punti vita con cui parti lancia 3 dadi a sei facce e somma i tre numeri ottenuti. I Punti Vita potranno scendere e salire durante il gioco, ma non potranno mai superare 24, che è il punteggio massimo. Le caratteristiche “Paura” e “Coraggio” potranno invece variare da 0 a 6 ed avranno, all’inizio del gioco, i seguenti valori:

Paura: 4 / 6

Coraggio 1 / 6

Per gestire la situazione di gioco fare riferimento al testo contenuto nel paragrafo. Quando il punteggio dei punti vita arriva a 0, il personaggio muore. Anche se il testo del gioco dice quando aumentare i punti coraggio e quelli paura, questi non potranno mai superare il loro punteggio massimo o scendere sotto il punteggio minimo. 

A inizio gioco avrai inoltre con te una Mazza da Baseball, da usare come arma.

Prosegui la lettura al paragrafo [n. 1](#1)



### 1
“Sarà divertente!” così diceva tuo cugino appena questo pomeriggio durante il viaggio. “Una volta arrivati al Vecchio Motel vi farò vedere il luogo dove è successo il Fattaccio, poi stasera ci racconteremo storie dell’orrore. Vedrete che spasso !” aveva poi aggiunto rivolto agli altri sul sedile posteriore. Sporgendosi verso di te aveva sussurrato “E quando le ragazze saranno terrorizzate al punto giusto... ehhh mi capisci cugino?”

Non sai dire se le ragazze siano terrorizzate al punto giusto, adesso come adesso, di sicuro tu lo sei. Purtroppo il tuo povero cugino non può approfittarne. L’ultima volta che lo hai visto era riverso nel salone del Vecchio Motel. Avresti voluto aiutarlo se solo...

“Pensieri inutili questi, adesso!” Fai cenno agli altri di rimanere indietro, nella relativa protezione di un anfratto buio. Quindi, brandendo saldamente la mazza da baseball, avanzi con cautela cercando di non lasciar trasparire il puro terrore che ti attanaglia le viscere.

Vai al paragrafo [n. 2](#2)



### 2
“Che cosa sta succedendo?”, grida una delle due ragazze terrorizzata, mentre si aggrappa al tuo braccio. “Cos’era quella cosa?”. Dal salone provengono dei rumori agghiaccianti. “Tu l’hai vista?”, chiede una ragazza all’altra. “Era velocissima. Ha aggredito Jack alle spalle.”, dice, tra le lacrime...

“State zitte!”, gridi. “Dobbiamo cercare di uscire da qui o siamo perduti. Se ci sente siamo perduti! Zitte!”, minacci, mentre con la mano libera cerchi di tappare la bocca alla ragazza a te più vicina.

Cerchi di fare il punto della situazione. Siete scappati in uno stanzino laterale, senza finestre. Probabilmente era il vecchio ripostiglio del salone al pianterreno del motel. Con grande fortuna hai notato una vecchia mazza da baseball in un angolo, tra le cianfrusaglie, prima che si fulminasse l’unica lampadina... Era troppo vecchia, maledizione. Ora l’unica luce era quella che filtrava dalla porta chiusa, proveniente dal salone. E purtroppo da quel fottutissimo Salone non era l’unica cosa che proveniva. C’erano ancora rumori. “Avete visto cos’era?”, chiedi, sottovoce.

“Sembrava una specie di grosso cane... E’ entrato dalla porta all’improvviso, mentre Jack stava finendo di raccontare quella orribile storia.” “Tutta colpa vostra!”, dice l’altra ragazza, piangendo. “Non dovevamo venire qui! Con questa storia orribile del Motel!”.

D’improvviso, nel Salone cala il silenzio. Qualunque cosa avesse fatto scempio di Jack, si era fermata...

Se vuoi attendere per sentire se provengono altri rumori vai al paragrafo [n. 3](#3)

Se invece vuoi uscire subito per vedere cosa è successo a Jack vai al paragrafo [n. 4](#4)

Se vuoi ricordare cosa è accaduto vai al [n. 14](#14)



### 3
“Usciamo!”, grida una delle due ragazze. “No!”, dici, con fermezza. “Non sappiamo se quella cosa se ne sia andata.” “Ma dobbiamo vedere cosa ha fatto a Jack!”, dice l’altra, con la voce colma di terrore...”. “Gli ha staccato la testa!”, le ripeti, con la voce tremante... Il buio vi circonda e non riuscite a pensare con la necessaria tranquillità. Respirate in maniera affannosa.

“Forse è una trappola. Cerchiamo di capire se si sentono altri rumori.”, suggerisci.

Lancia 1 dado da 6.

Se fai da 1 a 3 vai al paragrafo [n. 7](#7)

Se fai da 4 a 6 vai al paragrafo [n. 8](#8)



### 4
Apri la porta dello sgabuzzino cercando di fare minore rumore possibile ed esci nel salone con la mazza da baseball pronta a colpire. Probabilmente non servirà a molto, ma è l’unica cosa a disposizione. Quello che vedi, tuttavia, è uno spettacolo orribile. La Creatura sta terminando di banchettare con quello che rimane di Jack...

“Cristo...”, pensi. C’è sangue dappertutto e la testa di Jack ti guarda dal pavimento, di lato. “Sarà divertente...”, aveva detto. Proprio divertente.

D’un tratto la Creatura si volta verso di voi. È una bestia orribile a metà tra un grosso cane ed un cinghiale. Le sue fauci orribilmente sporche di sangue ed interiora di Jack. Una delle ragazze grida disperatamente. “State dietro di me!”, dici, ma sai che potrebbero essere i tuoi ultimi istanti di vita.

D’improvviso, una voce proveniente dall’esterno del motel vi fa gelare il sangue. Non riesci a capire quello che sta dicendo, ma la Creatura si arresta, voltandosi in direzione della porta quasi come stesse obbedendo ad un ordine o ad un richiamo e dirigendosi in quella direzione.

Se vuoi approfittare per attaccare la Creatura vai al paragrafo [n. 5](#5)

Se invece vuoi vedere chi sta dando ordini alla Creatura vai al paragrafo [n. 6](#6)



### 5
<b>[Aumenta il tuo Coraggio di 1 punto.]</b>

Non hai un momento da perdere. Ora o mai più. La Creatura è distratta e non se lo aspetta. Ti lanci verso di lei e cerchi di colpirla alla testa. Senti una delle ragazze che lancia un grido di terrore... “Noooo!”. Ma non ha importanza, hai l’adrenalina a mille.

Lancia 3 dadi da 6.

Se fai da 3 a 9 vai al paragrafo [n. 9](#9)

Se fai da 10 a 15 vai al paragrafo [n. 10](#10)

Se fai da 16 a 18 vai al paragrafo [n. 11](#11)



### 6
<b>[Aumenta il tuo Coraggio di 1 punto.]</b>

Comprendi che la Creatura è solo uno strumento...

Se volete salvare la pelle dovete attaccare chi la comanda. Fai qualche passo avanti e vai sulla soglia del motel e la vista ti fa gelare il sangue. Un uomo con una veste grigia sta continuando a dare ordini alla Creatura che si dirige verso di lei.

Poi, sembra alzare lo sguardo verso di te e tu senti qualcosa che sta entrando nel tuo cervello.

Perdi 3 Punti Vita.

Lancia 3 dadi da 6 ed aggiungi il tuo punteggio di Coraggio.

Se fai meno di 11 vai al paragrafo n. 12

Altrimenti vai al paragrafo n. 13



### 7
<b>[Diminuisci la tua Paura di 1 punto.]</b>

“Nessun rumore. Forse quella cosa è andata via.”, dici, mentre uscite dallo sgabuzzino.

Vai al paragrafo [n. 4](#4)



### 8
Siete ancora nello sgabuzzino, in silenzio, quando la porta viene sfondata con incredibile violenza... Le ragazze urlano e nel buio si sente il pesante ansimare di quella orribile Creatura che ha massacrato Jack. Provi a difenderti, ma al buio è un compito praticamente impossibile.

Vai al paragrafo [n. 22](#22)



### 9
Il colpo, purtroppo, non è andato bene come speravi. La Creatura si è mossa troppo velocemente e sei riuscita a colpirla di striscio alle gambe. La Creatura grida di dolore e si volta cercando di colpirti. Scansi il colpo, ma ora la Creatura è intenzionata ad attaccarti.

Se stai sulla difensiva vai al paragrafo n. 17

Se invece attacchi vai al paragrafo n. 0



### 10
<b>[Aumenta il tuo Coraggio di 1 punto.]</b>

Avevi visto giusto. La Creatura non si aspettava un attacco così violento e sei riuscita a colpirla con forza, nonostante la sua velocità. Forse lei ha spezzato una gamba. Sta di fatto che è per terra, che grida di dolore...

“Muori!”, gridi alzando la mazza per colpirla sul cranio e darle il colpo di grazia... La tua mente è cieca. Hai l’unico obiettivo di ammazzare quella creatura orribile. Una parte della tua mente sente che le ragazze sono da qualche parte e stanno gridando e piangendo allo stesso tempo. I tuoi piedi sono nelle pozze di sangue di Jack. È tutto così orribile... La nausea sta iniziando a salire...

Mentre stai per darle il colpo di grazia, senti qualcosa che sta iniziando ad entrare nella tua mente.

Perdi 3 Punti Vita.

Lancia 3 dadi da 6 ed aggiungi il tuo punteggio di Coraggio.

Se fai più di 11 vai al paragrafo [n. 18](#18)

Se fai 11 o meno vai al paragrafo [n. 19](#19)



### 11
<b>[Aumenta il tuo Coraggio di 1 punto.]</b>

Il tuo colpo è incredibilmente fortunato. La Creatura si accascia di colpo al suolo, morta sull’istante. Le ragazze stanno continuando a piangere.

Non fai ancora in tempo a renderti conto di quello che sta accadendo, quando senti qualcosa che sta iniziando ad entrare nella tua mente.

Perdi 3 Punti Vita.

Lancia 3 dadi da 6 ed aggiungi il tuo punteggio di Coraggio.

Se fai più di 11 vai al paragrafo [n. 18](#18)

Se fai 11 o meno vai al paragrafo [n. 19](#19)



### 12
All’inizio ti senti paralizzato... Cerchi di voltarti e vedi che anche le ragazze sono schiave del potere mentale di quella strana figura. Piano piano senti che la tua volontà sta iniziando a cedere. Qualunque cosa ti stia facendo, non sei in grado di resistere. Senti il tuo cervello che inizia a bruciare dall’interno, mentre gli occhi iniziano ad uscire dalle orbite. Non hai speranza... Senti che anche le ragazze stanno morendo... Non dovevate essere lì. L’ultimo tuo pensiero è per Jack... Doveva essere una cosa divertente.

<b>La tua avventura finisce qui.</b>

Ma l’avventura del Custode continua andando al paragrafo [n. 23](#23)



### 13
Senti che il tuo cervello inizia ad espandersi e senti una strana energia fluire nel tuo corpo. Il sangue pompa molto più velocemente di prima. Ti senti più forte...

“Maledetto!”, gridi, la tua voce sembra irriconoscibile... E ti sembra che anche la mazza da baseball stia cambiando forma nelle tue mani, diventando un lungo bastone nero. La tua pelle sta diventando quasi metallica...

La tua mente inizia a schiarirsi. Hai di fronte a te un custode del Pozzo delle Anime con la sua Creatura. Il Custode ti guarda e sibila, forse sorpreso. Non si aspettava di trovarsi di fronte un Monaco Grigio.

“Morirai.”, gli dici, e ti lanci all’attacco. Non sono avversari temibili e riesci ad abbatterli facilmente.

Vai al paragrafo [n. 24](#24)



### 14
“E’ questo il motel?”, aveva detto una delle due ragazze, lanciando un’occhiata a quel posto abbandonato. “Dio mio! È orribile...” aveva detto l’altra, di rimbalzo. Tu e Jack vi eravate guardati per un istante ed avevate sorriso. Avevi preso i sacchi a pelo e le scatolette per passare una notte di “sesso e terrore” e le avevi date a Jack, che si era diretto verso l’interno.

Avresti potuto fare un giro intorno al Motel, andando al paragrafo n. 15 Invece avevi seguito Jack all’interno, andando al paragrafo n. 16



### 15
Avresti potuto fare un giro del Motel, notando quegli strani simboli sul retro della costruzione ed una piccola caverna da cui avresti potuto sentire un orribile fetore. E magari ti saresti addentrato nella caverna, vedendo un orribile pozzo ricolmo di cadaveri in decomposizione. Ed a guardia di questo empio pozzo un Custode con una veste grigia e gli stessi simboli che avevi visto sul retro del Motel, mentre carezzava una orribile Creatura nera, a metà tra un grosso cane ed un cinghiale. E poi, se fossi rimasto ancora vivo, avresti visto il Custode che iniziava ad intonare una preghiera inquietante e blasfema...

Invece avevi seguito Jack all’interno, andando al paragrafo [n. 16](#16)



### 16
“La luce funziona ancora...”, aveva detto Jack, accendendo l’interruttore che illuminava l’ingresso del Motel. Era chiaramente abbandonato da anni. “Ecco qui...”, avevi detto fregandoti le mani, “Ci passeremo la notte.”, e Jack ti aveva risposto con un occhiolino.

Le ragazze sembravano allo stesso tempo affascinate ed impaurite, ma probabilmente anche loro stavano reggendo la parte. “Allora, ci raccontate questa storia del Fattaccio?”, avevano detto.

E Jack aveva iniziato a raccontare, mentre, nel frattempo, preparavamo i sacchi a pelo ed aprivamo le scatolette. Niente da dire, era un grande affabulatore. Le ragazze pendevano dalle sue labbra, mentre lui parlava, senza alcun problema di “massacro”, “sangue sui muri”, “creature infernali”, “caso inspiegabile”...

Sino a che la porta si era spalancata di colpo, ed una Creatura orribile aveva deciso che, tutto sommato, sarebbe stato molto più eccitante trasformare la narrazione in realtà, staccandogli la testa di netto con un morso.

Tu e le ragazze vi eravate alzati di scatto ed eravate corsi per cercare un rifugio. La Creatura era intenta a massacrare il corpo di Jack e non vi aveva visti.

Ritorni al paragrafo [n. 3](#3)



### 17
La Creatura, sebbene ferita, ti attacca con tutta la sua violenza. Scarti l’attacco di lato ma, nel farlo, scivoli, sbattendo la gamba, ma la tua mossa rende il campo libero verso le due ragazze, che vengono immediatamente attaccate. Una di loro muore all’istante, l’altra dopo qualche secondo. Poi la bestia immonda torna verso di te, per finirti.

Vai al paragrafo [n. 18](#18)



### 18.
<b>[Aumenta il tuo Coraggio di 1 punto.]</b>

“Maledetta!”, gridi, lanciandoti verso quella orribile bestia, intenzionato a colpirla a morte.

Lancia 1 dado da 6 per te ed un dado per la Bestia.

Se viene pari o vinci tu, vai al paragrafo [n. 21](#21)

Se vince la Bestia vai al paragrafo [n. 22](#22)



### 19
Non è la creatura che ti sta attaccando. Ma il suo padrone. Sta cercando di entrare nella tua mente. Devi reagire, ad ogni costo.

Lancia 3 dadi da 6 ed aggiungi il tuo punteggio di Coraggio.

Se fai più di 11 vai al paragrafo [n. 13](#13)

Se fai 11 o meno vai al paragrafo [n. 19](#19)



### 20
Qualunque cosa ti stia facendo, non sei in grado di resistere. Senti il tuo cervello che inizia a bruciare dall’interno, mentre gli occhi iniziano ad uscire dalle orbite. Non hai speranza... L’ultimo tuo pensiero è per Jack... Doveva essere una cosa divertente.

<b>La tua avventura finisce qui.</b>

Ma l’avventura del Custode continua andando al paragrafo [n. 23](#23)



### 21
“Muori”, gridi disperatamente, mentre attacchi con furia cieca l’animale. L’attacco si rivela più fortunato di quanto pensassi. Colpisci la bestia ad un fianco e si accascia per terra, ansimante. Poi ti avvicini e la finisci con un forte colpo alla testa, frantumandole il cranio.

D’improvviso senti qualcosa che sta iniziando ad entrare nella tua mente... Perdi 3 Punti Vita.

Lancia 3 dadi da 6 ed aggiungi il tuo punteggio di Coraggio.

Se fai più di 11 vai al paragrafo [n. 18](#18)

Se fai 11 o meno vai al paragrafo [n. 19](#19)



### 22
Mentre ti scagli contro di lei, ti rendi conto che non c’è mai stato nulla da fare. Questa creatura è troppo forte. L’ultima cosa che vedi sono le sue fauci che si spalancano... Doveva essere una cosa divertente.

<b>La tua avventura finisce qui.</b>

Ma la storia della tua avventura la raccontano al paragrafo [n. 25](#25)



### 23
Il Custode sibila e poi lancia un alto grido nella notte... Poi, con una facilità incredibile prende i corpi e li fa levitare, portandoli verso la sua tana. Giunto al bordo di un profondo pozzo, li lascia cadere. Nel buio della notte, il pozzo si illumina di una luce sinistra. Il Custode continua a ripetere l’oscena preghiera per Knaag...

Vai al paragrafo [n. 25](#25)



### 24
Ansimi leggermente, mentre estrai il tuo bastone dal corpo di quella creatura immonda. Controlli che anche quella orribile creatura metà cane e metà cinghiale sia morta e poi ti guardi intorno per cercare di trovare la sua tana.

Puoi andare nel retro del motel, al paragrafo [n. 26](#26)

Oppure tornare nell’interno, al paragrafo [n. 27](#27)



### 25
“The Greyhill Gazette”, pagina 25. Titolo: “Ancora sparizioni misteriose.”

“Quattro ragazzi sono scomparsi nelle campagne di Greyhill. Jack Frost, Robert Grassi, Madeleine Kensham e Christine Poropat non hanno fatto ritorno a casa la scorsa notte. La loro auto è stata ritrovata nei pressi del tristemente famoso motel, teatro di molti episodi orribili e raccapriccianti. I poliziotti hanno trovato numerose tracce di sangue e segni di lotta. Nonostante le accuratissime perlustrazioni nei dintorni del motel i corpi non sono stati trovati.”

<b>FINE</b>



### 26
Ti sposti nel retro del motel. Il fetore è orribile. Avevi visto giusto. La tana di questa malefica creatura era lì dietro. La chiamano “Il Pozzo delle Anime”, perché Knaag trae potere dalle anime che non si allontanano dai corpi. Ed ogni Pozzo ha un Custode ed una creatura a sorvegliarlo. Ma questo pozzo, sarà distrutto.

Elevi una preghiera, sollevi il tuo bastone nero ed entri nella grotta per bonificare la zona.

<b>FINE</b>



### 27
Rientri nel Motel e cerchi la tana del Custode. Se le ragazze sono vive vai al paragrafo [n. 28](#28)

Se invece sono morte vai al paragrafo [n. 29](#9)



### 28
Le ragazze sono sul pavimento, tutte sporche di sangue, e stanno piangendo. Ti avvicini a loro, ma il tuo aspetto le terrorizza.

“Non abbiate paura, sono Robert.” Una delle due ragazze si alza: “Robert? Ma... cosa sei diventato?” “Non lo so...”, rispondi. “Ma cercherò di capirlo. Ora dobbiamo cercare la tana di questo mostro.” La ricerca all’interno del motel, tuttavia, si rivela infruttuosa.

Così ti sposti all’esterno, andando al paragrafo [n. 26](#26)



### 29
Le ragazze sono sul pavimento, morte... Non doveva andare così. Doveva essere una cosa divertente... Dopo esserti ripreso dallo shock, decidi di cercare la tana del Custode.

Tuttavia, la ricerca all’interno del motel si rivela infruttuosa.

Così ti sposti all’esterno, andando al paragrafo [n. 26](#26)



### 30
L’astronave si stacca da terra e l’alieno ti saluta, dopo aver telefonato a casa.

Vai al paragrafo [n. 30](#30)