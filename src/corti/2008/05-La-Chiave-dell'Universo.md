# 05 - La Chiave dell'Universo (I Corti di Librogame's Land 2008)
author: Stefano "SkarnTaskKai" Morandi

raccolta: concorso "I Corti di Librogame's Land 2008"

voto: 7.32/10

posizione in classifica: 4

Scopri di più sulla [pagina ufficiale del concorso](https://librogamesland.github.io/corti) o sul sito di Librogame's Land ([librogame.net](http://librogame.net))



### Introduzione {#intro}
Un Mago, un Ladro, un Guerriero, un Paladino ed un Chierico, ecco la combinazione vincente per affrontare con successo qualunque prova.

Queste parole, pronunciate con solenne stupidità, ti rimbombano ancora nel cervello. Prothias Vermeeth il mercante vi aveva assunti per un lavoro facile facile: scovare una banda di predoni che ultimamente avevano depredato le sue carovane, farli fuori e recuperare il bottino.

Nulla di più facile! Avete individuato il campo base dei briganti in un vecchio complesso di gallerie di una miniera abbandonata. Un classico.

Si trattava di Entrare Uccidere i Mostri (o briganti nel caso specifico) Arraffare il Tesoro ed Uscire. Cose fatte ormai migliaia di volte dal tuo gruppo ma questa volta... Siete caduti in una trappola! Una cosa congegnata con cura al solo scopo di massacrarvi.

Non avete incontrato quattro briganti pezzenti ma avversari esperti ed equipaggiati a meraviglia. Avete cercato di ripiegare solo per cadere in una serie di feroci trappole disposte non “a difesa” di qualcosa, come al solito, ma al solo ed evidente scopo di impedirvi la fuga.

È stato un eccidio! I tuoi amici, i compagni di mille avventure, la tua unica famiglia... Massacrati senza senso e senza ragione apparente. Solo tu sei sopravvissuto del gruppo. Solo tu potrai fare chiarezza su quel che è accaduto e potrai vendicare le morti dei tuoi amici.

L’unico, confuso, indizio che hai sono le ultime parole dette da Noggy mentre ti spirava tra le braccia: Vermeeth... la Chiave...- ha detto - ...Non fidarti neppure di... - e poi anche lui se n’è andato lasciandoti atrocemente solo.

Solo con una vendetta da compiere!

Vendetta. Questa parola non ha mai avuto un suono tanto dolce!

![disegno di Bruna Cavalazzi](https://librogamesland.github.io/app-corti/app-web/assets/img/2008/pianto.png)

<i>In questo racconto sei tu, lettore, ad essere protagonista. A fine di ogni sezione troverai dei link; cliccando sull'opzione che preferisci potrai scegliere come far proseguire la storia.</i>

Prima di iniziare, leggi le istruzioni contenute nel [Regolamento di Gioco](#rules).


### Regolamento {#rules}
Per sapere a che categoria di personaggio appartieni, tira due volte un dado a sei facce (D6):

Primo lancio:  

1. Mago  

2. Ladro  

3. Guerriero  

4. Paladino  

5. Chierico  

6. Puoi scegliere tu la categoria  

Secondo lancio:  
1. +3 punti da suddividere tra Valore e Agilità 

2. +3 punti da suddividere tra Valore e Intelligenza

3. +3 punti da suddividere tra Valore e Vita

4. +3 punti da suddividere tra Intelligenza e Agilità  

5. +3 punti da suddividere tra Vita e Agilità 

6. +3 punti da suddividere tra Intelligenza e Vita  

A seconda della categoria cui appartieni i tuoi punteggi saranno differenti:

<table>
  <tr>
    <td/>
    <th>Mago</th>
    <th>Mago</th>
    <th>Guerriero</th>
    <th>Paladino</th>
    <th>Chierico</th>
  </tr>
  <tr>
    <td>Valore</td>
    <td>4</td>
    <td>5</td>
    <td>7</td>
    <td>6</td>
    <td>3</td>
  </tr>
  <tr>
    <td>Agilità</td>
    <td>4</td>
    <td>7</td>
    <td>5</td>
    <td>6</td>
    <td>4</td>
  </tr>
  <tr>
    <td>Intelligenza</td>
    <td>7</td>
    <td>6</td>
    <td>5</td>
    <td>5</td>
    <td>7</td>
  </tr>
  <tr>
    <td>Vita</td>
    <td>18</td>
    <td>21</td>
    <td>25</td>
    <td>22</td>
    <td>21</td>
  </tr>
</table>
    

A questi punteggi andranno aggiunti quelli cui il secondo lancio dà diritto.  

<b>PROVE</b> 

Per mettere alla prova una caratteristica, somma al tuo punteggio il bonus/malus indicato nel testo (otterrai così il punteggio di prova; i bonus sono indicati da numeri positivi, i malus da numeri negativi), lancia 1D6 e somma al risultato la difficoltà della prova (ottenendo il grado della prova). Se il tuo punteggio di prova è inferiore al grado hai fallito, se è maggiore o uguale hai superato la prova. I punteggi di bonus/malus e di difficoltà sono indicati fra parentesi separati da un punto e virgola: se trovi scritto “prova di Valore (3;6)” dovrai superare una prova di valore di bonus 3 e difficoltà 6; se trovi “prova di Agilità (-1;2) dovrai superare una prova di agilità con malus -1 e difficoltà 2.

<b>COMBATTIMENTI</b>
Per combattere lancia 1D6 per te e 1D6 per il tuo avversario. Al risultato dei lanci somma il relativo punteggio di Agilità. Chi ottiene il risultato più basso perde tanti punti di vita quanta è la differenza fra i due risultati.

Il Mago può raddoppiare i punti persi dall'avversario usando la magia. Per farlo deve superare una prova di Intelligenza.

Questa possibilità può essere usata solo una volta ogni due scontri <u>vinti</u>.

Il Ladro può prevedere i colpi dell'avversario e aumentare così di 1 punto per uno scontro il suo punteggio di Agilità. Per farlo deve superare una prova di Intelligenza.

Questa capacità può essere usata ad ogni scontro.

Il Guerriero può infliggere un punto di danno supplementare. Per farlo deve superare una prova di Valore.

Questa capacità può essere utilizzata in ogni scontro <u>vinto</u>.

Il Paladino può ridurre di 1 i punti di Vita persi. Per farlo deve passare una prova di Agilità.

Questa capacità può essere usata in ogni scontro <u>perso</u>.

Il Chierico può recuperare 5 punti di vita quando questi scendono a 5 punti o meno (ma non se arrivano a 0). Per farlo deve superare una prova di Intelligenza. Questa possibilità può essere usata una sola volta durante ogni combattimento.

I bonus/malus e le difficoltà riguardanti le prove da combattimento saranno indicati nel testo.

Inizia a leggere all'[1](#1)



### 1
Già, vendetta. ma sarà impossibile assaporare questa vendetta se Vermeeth dovesse raggiungere il Tempio Estremo e usare la Chiave. Quella Chiave che aveva detto a voi cinque di cercare, ma che in realtà ha sempre avuto con sé. “Di tutto quello che quei maledetti predoni mi hanno portato via, nulla ha per me più valore di quella chiave. Tenetevi pure oro e seta, e tutte le pietre preziose che riuscirete a far stare nelle vostre tasche. Ma dovete riportarmi quella chiave.” Vi ha promesso una lauta ricompensa, sicuro che non avrebbe estratto una sola moneta dalla borsa. Nessuna chiave era andata perduta, e quei predoni erano in realtà feroci mercenari delle Terre Arse al soldo del mercante stregone Prothias Vermeeth. Tutto quello che portava il suo marchio in quell'accampamento era stato dato in pagamento del loro servizio, portato quasi fino in fondo... solo il sacrificio dei tuoi amici, infatti, ha permesso la tua fuga. Il desiderio di vendetta per questa atrocità si intreccia però con qualcosa di molto più nobile e urgente: devi impedire a Vermeeth di arrivare al Tempio e girare la Chiave, o l'Universo sarà invaso dalle legioni demoniache del Signore dell'Erebo, col quale lo stesso Vermeeth ha già da lungo tempo stretto un patto che lo dota di incredibili capacità. La battaglia ti ha spossato, e vorresti riposare, ma l'accampamento dei mercenari è ancora troppo vicino, e non sai quanto tempo tu possa avere a disposizione per fermare Vermeeth.

Se vuoi fermarti comunque a riposare vai al [20](#20)

Se vuoi proseguire verso il Tempio vai al [19](#19)



### 2
Nella fretta di nasconderti inciampi e perdi l'equilibrio, e nel tentativo di non cadere finisci col far rumore e attirare l'attenzione del tuo inseguitore, che nel frattempo ha raggiunto il tuo rifugio. Sei confortato nel vedere che si tratta del tuo vecchio amico Lonar, che ti viene incontro sorridente: “Finalmente”, ti dice “temevo di averti spaventato. So cosa vi è successo, maledizione... voglio aiutarti, ti porterò io al Tempio.”.Il suo cavallo ti sembra un animale molto forte e molto resistente, e di Lonar sai di poterti fidare. Sei stanchissimo, e sai che con le tue sole forze non riusciresti a raggiungere il Tempio.

Metti alla prova la tua Intelligenza (3, 5).

Se superi la prova rimani a terra e vai all'[11](#11)

Altrimenti sali a cavallo e sprofondi nel sonno, andando al [3](#3)



### 3
Quando ti svegli il panorama non è quello che ti aspetti. Ti trovi in un ambiente buio che non conosci ma che certo non è il Tempio. C'è un forte odore di umidità e muffa e vedi che la porta della stanza è di metallo, come quella di una prigione. Senti dei passi avvicinarsi, la porta si apre e davanti a te compare Lonar, che ora indossa una spilla con lo stemma di Vermeeth. “Traditore!”, urli con tutta la voce che hai “Tu non volevi salvarci, stavi venendo a dare manforte ai mercenari di Vermeeth!”. “Pensavo che ti avrei trovato ancora addormentato”, ti dice Lonar con un ghigno sulvolto, “Sarebbe stato tutto molto più facile. Non puoi fermare Prothias Vermeeth, non te lo permetterò!” Con queste parole Lonar estrae rapido la sua arma e ti attacca. 

<b>LONAR: VA= 5 A= 6 I= 6 VI= 23</b><TODO/>

Qualunque sia la tua categoria, Lonar appartiene alla stessa ed è in grado di usare la tua stessa abilità di categoria. 

I modificatori sono i seguenti: 

Tu: Mago (3; 5), Ladro (2; 3), Guerriero (6; 8), Paladino (1; 2), Chierico (3; 5)

Lonar: Mago (3; 6), Ladro (4; 6), Guerriero (7; 9), Paladino (2; 5), Chierico (3; 8)

Se vinci il combattimento vai al [24](#24)



### 4
Prosegui a piedi, riconoscendo di essere arrivato al limitare delle Terre Estreme. Avresti desiderato non spingerti mai in questi luoghi, ma il fato ha voluto diversamente. Al contrario di quello che ti aspettavi il cavaliere non ferma la sua corsa, anzi, si fa sempre più vicino.

Se vuoi sguainare l'arma e prepararti al combattimento vai al [10](#10)

Se torni dove avevi pensato di tendere l'imboscata vai al [27](#27)



### 5
"Lonar!”, dici “Scusami, pensavo che fosse qualcuno di quei mercenari che hanno ucciso tutti i miei compagni. Se mi fossi reso conto che eri tu non ti avrei certo riservato questo trattamento!” Aiuti il tuo malcapitato amico a rialzarsi, non prima di aver riposto l'arma. “Ti capisco.”, ti dice Lonar “Io al tuo posto avrei fatto la stessa cosa. Non sono arrabbiato con te, e te lo dimostrerò nel modo migliore possibile: aiutandoti.” Detto questo risale a cavallo e ti tende una mano.

Metti alla prova la tua Intelligenza (3, 5)

Se superi la prova rimani a terra e vai all'[11](#11)

Altrimenti sali a cavallo e sprofondi nel sonno, andando al [3](#3)



### 6
Ti sforzi di affrettare un altro po' il passo, poi cominci a lasciare tracce del tuo passaggio su diversi sentieri, e decidi di prenderne uno che devia leggermente dal tuo percorso originario. Il cavaliere che ti insegue si è avvicinato molto, e non puoi indugiare a lungo all'intersezione fra i sentieri. A passo spedito ti inoltri per il sentiero prescelto, cercando di mettere quanto più spazio possibile fra te e il tuo inseguitore e di tenerti sempre nella penombra.

Metti alla prova la tua Agilità (4, 6)

Se la prova fallisce vai al [14](#14)

Se la prova riesce metti alla prova l'Intelligenza del tuo inseguitore (I= 6; 3, 4)

Se la prova riesce vai al [14](#14)

Se la prova fallisce vai al [22](#22)



### 7
Ti fermi. Il Tempio sembra non avvicinarsi mai, e non ti senti più in grado di raggiungerlo. Pensi chesei stato uno stupido: come hai potuto credere di poter fermare il perverso disegno di Vermeeth? Poco a poco le tue lacrime si fermano. Non senti più dolore, né sconforto, né tristezza. Anzi, si può dire che tu non senta più nulla. Ti senti come svuotato dai sentimenti e dalle emozioni, nulla può più darti pensiero. Decidi che non cercherai più di raggiungere il Tempio, ma neppure ti interessa tornare indietro. Rimani dove sei, e poco alla volte il tuo corpo diventa di legno. Lo Sconforto delle Terre Estreme ha fatto un'altra vittima: l'ultima, probabilmente, poiché ora Prothias Vermeeth è libero di girare la Chiave dell'Universo e di dare accesso nel mondo che era anche tuo al Signore dell'Erebo.



### 8
Metti alla prova la tua Intelligenza (3, 6)

Se superi la prova continua a leggere questo paragrafo, altrimenti vai al [26](#26)

Poco prima che il tuo inseguitore passi sotto il tuo ramo versi una boccetta di unguento sulle rocce sotto di te, rendendole scivolose. Quando il cavallo passa di lì lo vedi scivolare e cadere, e il suo cavaliere viene sbalzato qualche passo più in là. Scendi dal ramo, e ti avvicini arma in pugno al tuo inseguitore, cercando di evitare l'unguento. Quando però vedi in faccia chi ti inseguiva rimani di stucco.

Vai al [5](#5)



### 9
Avanzi come puoi, ma il fatto di essere a piedi non gioca tuo favore. Senti sempre più vicino il rumore di cavalli, ti volti, pronto a difenderti da un attacco.

“Ehi, metti via quell'arma!” La voce che senti ti conforta. “Lonar! Meno male sei tu! Non credo che sarei sopravvissuto a un altro combattimento, e comunque non sarei mai riuscito a raggiungere il Tempio a breve.” Lonar ti sorride e ti offre una mano per salire sul cavallo. “Lo so, e quando ho saputo cosa vi era successo ho cercato di raggiungervi il più in fretta possibile. Purtroppo non è bastato.” Sali sul cavallo e senti Lonar dire “Al Tempio Estremo, dunque!”. Poi crolli in un sonno profondo.

Vai al [3](#3)



### 10
Quando il cavaliere ti raggiunge sei tentato di riporre l'arma. Nei suoi lineamenti hai infatti riconosciuto il tuo vecchio amico Lonar. Ti accorgi però che il suo cavallo è lanciato verso di te e che il tuo fraterno amico nulla fa per fermarne o deviarne la corsa. Scarti di lato appena in tempo per non essere travolto, ma Lonar fa voltare il cavallo e ritenta di travolgerti. Scarti di nuovo, e con la coda dell'occhio vedi che Lonar ha fermato il cavallo ed è sceso, arma in pugno. “Non arriverai al Tempio!”, urla, mentre si lancia verso di te per un combattimento all'ultimo sangue

<b>LONAR: VA= 5 A= 6 I= 6 VI= 23</b><TODO/>

Qualunque sia la tua categoria, Lonar appartiene alla stessa ed è in grado di usare la tua stessa abilità di categoria. I modificatori sono i seguenti:

Tu: Mago (3; 5), Ladro (2; 3), Guerriero (6; 8), Paladino (1; 2), Chierico (3; 5)

Lonar: Mago (3; 6), Ladro (4; 6), Guerriero (7; 9), Paladino (2; 5), Chierico (3; 8)

Se vinci il combattimento sali a cavallo e ti inoltri nelle Terre estreme. Prima di proseguire metti alla prova il tuo Valore (5, 5)

Se superi la prova vai al [25](#25)

Se fallisci vai al [7](#7)



### 11
Noti che gli abiti di Lonar non sono più del colore della corporazione, bensì del colore dello stendardo di Vermeeth. “Traditore!” urli rivolto al tuo vecchio amico, “Sei passato dalla parte di Vermeeth. Tu non mi vuoi aiutare, vuoi uccidermi!”. I tuoi occhi si riempiono di lacrime, e la tua voce è rotta dalla rabbia e dal dolore. “Avresti dovuto farlo anche tu da un pezzo”, ti dice Lonar “Vermeeth è l'uomo più potente di questo mondo, e presto lo sarà di entrambi i mondi!” Lonar incita il cavallo e per poco non ti investe. Fai appena in tempo a scartare, quando lo vedi scendere con un balzo e correre verso di te con l'arma in pugno.

<b>LONAR: VA= 5 A= 6 I= 6 VI= 23</b>

Qualunque sia la tua categoria, Lonar appartiene alla stessa ed è in grado di usare la tua stessa abili- tà di categoria.

I modificatori sono i seguenti: Tu: Mago (3; 5), Ladro (2; 3), Guerriero (6; 8), Paladino (1; 2), Chierico (3; 5)

Lonar: Mago (3; 6), Ladro (4; 6), Guerriero (7; 9), Paladino (2; 5), Chierico (3; 8)

Se vinci il combattimento vai al [18](#18)



### 12
Metti alla prova la tua Agilità (3, 6)

Se superi la prova continua a leggere questo paragrafo, altrimenti vai al [26](#26)

Salti dal ramo e atterri in groppa al cavallo del tuo inseguitore. Tiri le briglie e il cavallo si imbizzarrisce disarcionandovi entrambi. Mentre state cadendo fai in modo che il cavaliere finisca sotto di te, per rialzarti poi con un balzo e puntare la tua arma verso di lui. Quando lo vedi alzare il viso da terra rimani immobilizzato dallo stupore.

Vai al [5](#5) 




### 13
Metti alla prova la tua Agilità (3, 6)

Se superi la prova continua a leggere questo paragrafo, altrimenti vai al [26](#26)

Mentre il cavaliere sta passando ti protendi dal ramo a testa in giù e con un colpo tagli di netto la cinghia della sella, provocando così la caduta del tuo inseguitore. Con due agili mosse scendi dal ramo dove ti trovavi e corri verso il tuo inseguitore. Una volta raggiuntolo gli premi l'arma sulla gola, ma quando lo vedi in volto rimani sconcertato

Vai al [5](#5)



### 14
Sei riuscito a rallentare l'inseguitore, ma hai messo poco spazio fra di voi. Nel momento in cui il cavaliere trova il sentiero giusto sei ancora troppo vicino per poter tentare un'altra fuga o un'imboscata. Continui però ad avanzare, sicuro del fatto che se raggiungerai le Terre Estreme il cavaliere fermerà il suo inseguimento. Purtroppo, però, il suo cavallo è più veloce di quanto pensassi. 

Vai al [9](#9)



### 15
Metti alla prova la tua Intelligenza (3, 6)

Se superi la prova continua a leggere questo paragrafo, altrimenti vai al [26](#26)

Mentre il tuo inseguitore sta passando reciti la formula che avevi preparato, e un ramo di un albero si protende sul sentiero a disarcionare il cavaliere. Con un balzo scendi dal tuo ramo e punti l'arma al petto del cavaliere disarcionato, ma quello che vedi ti lascia senza parole.

Vai al [5](#5) 



### 16
Mentre ti avvicini Vermeeth si volta verso di te, come riavutosi da un lungo torpore. “Temevo che qualcosa sarebbe andato storto, ma laddove queglistupidi mercenari hanno fallito, riuscirò io”. Così dicendo sfodera la sua arma e si prepara al combattimento. “Sei un infame, Prothias Vermeeth! Sappi che intendo vendicare i miei compagni, e quando ti avrò ucciso distruggerò la Chiave... tu e il tuo padrone non l'avrete vinta!” Anche tu estrai la tua arma, e ti prepari a combattere all'ultimo sangue per fare giustizia delle vite dei tuoi compagni.

<b>PROTHIAS VERMEETH: VA= 8 A= 5 I= 6 VI= 30</b><TODO/>

Prothias Vermeeth è in grado di usare tutte le capacità delle cinque categorie, e le userà ad ogni scontro. Userà sempre la capacità del Ladro, (3; 5). Negli scontri vinti userà, alternandole, le capacità del Mago (4; 6) e del Guerriero (4; 8) Negli scontri persi userà sempre la capacità del Paladino (2; 3), tranne quando i suoi punti di vita arrivano a 5 o meno, occasione in cui userà la Capacità del Chierico. È in grado di usare questa capacità due volte nello stesso combattimento. La prima volta (5; 7) può usarla anche se i punti di vita sono scesi a 0, la seconda (4; 7) può usarla solo se ha conservato almeno 1 punto di vita, ma se fallisce perderà 1 punto di vita.

I tuoi modificatori sono i seguenti: Mago (5; 8), Ladro (4; 6), Guerriero (6; 9), Paladino (2; 4), Chierico (4; 7)

Se vinci il combattimento vai al [30](#30)

Se perdi vai al [29](#29)



### 17
Riesci a fare in modo che l'ombra non tradisca la tua presenza e rimani immobile a osservare quello che sta succedendo. Senti un cavallo che si ferma, e il suo cavaliere che scende proprio nei pressi del tuo rifugio. Senti il rumore di un'arma che viene estratta, e dei passi che si avvicinano. Ti rendi conto che il tuo inseguitore si è accorto che la tua presenza lì è molto recente, e sta rovistando dappertutto per trovarti. Non riesci a vederlo in faccia, ma il fatto che abbia impugnato l'arma non ti sembra indice di intenzioni pacifiche. Cerchi di rimanere nascosto, per non rivelare la tua presenza, ma sai che la cosa non potrà durare a lungo. Ad un tratto il tuo inseguitore si volta, permettendoti in questo modo di vedere i suoi lineamenti. Ciò che vedi ti lascia di sasso: a inseguirti non sono i mercenari, come ti saresti aspettato, bensì Lonar, tuo vecchio amico e compagno alla scuola della Corporazione. Perchè Lonar ti cerca con l'arma in pugno? La cosa ti stupisce e ti preoccupa. Decidi di mostrarti. “Lonar!” dici, con tono stupito, ma la reazione che ha il tuo vecchio amico non è quella che ti aspettavi. “Eccoti, finalmente! Sapevo che eri riuscito a fuggire dall'accampamento, e volevo essere io a portare a termine l'opera. Per un po' ho pensato che le ferite e la fame avessero già assolto questo compito, ma siccome così non è stato sarò io ad avere questo onore!”. Lo vedi scagliarsi vero di te con l'arma in pugno, e sai che combatterà fino alla fine.

<b>LONAR: VA= 5 A= 6 I= 6 VI= 23</b><TODO/>

Qualunque sia la tua categoria, Lonar appartiene alla stessa ed è in grado di usare la tua stessa abilità di categoria. I modificatori sono i seguenti:

Tu: Mago (3; 5), Ladro (2; 3), Guerriero (6; 8), Paladino (1; 2), Chierico (3; 5)

Lonar: Mago (3; 6), Ladro (4; 6), Guerriero (7; 9), Paladino (2; 5), Chierico (3; 8)

Se vinci il combattimento vai al [18](#18)



### 18
Sai che l'unico modo per raggiungere il Tempio prima che accada l'irreparabile è arrivarci a cavallo. Il cavallo di Lonar è visibilmente stanco, ma giudichi che le energie che gli rimangono siano sufficienti per portarti a destinazione. Con decisione monti in sella e lo sproni a correre quanto più può in direzione del Tempio. Intorno a te vedi il panorama mutare, passare dalle Terre Arse alle città, dai campi alle foreste, a fetide paludi, a magnifici corsi d'acqua. Attraversi tutta la tua terra, portato da quello che fu il cavallo del tuo amico. Dopo aver percorso un lunghissimo tratto quasi senza fermarvi, senti che il cavallo comincia a cedere. Ti fermi per farlo riposare qualche minuto, per cercargli del cibo o dell'acqua, ma è tutto inutile. Il cavallo è stremato per le lunghe corse e crolla, vinto dalla fatica, quando mancano poche miglia al Tempio. Il territorio che si frappone tra te e la tua meta è inquietante, e temi agguati da creature oscure e spaventose ad ogni passo che compi. Ildisegno di Bruna Cavalazzituo incedere è sempre più difficile, per la stanchezza, la debolezza e l'aria ad un tempo rarefatta e densa di paura allo stato puro. Le forme dei pochi arbusti che incontri ricordano corpi scheletrici imprigionati nel legno secco da una forza sconosciuta, e di tanto in tanto si alza un alito di vento, a volte caldo come il fuoco, a volte freddo come il ghiaccio, che ti sferza e ti fa male. Il coraggio non ti è mai mancato, ma in questo posto perdere il senno è quanto di più facile possa accadere. Ricordi le ammonizioni di quando eri ancora uno studente, le storie che si narravano sulla Terra Estrema, e ti senti stupido ad averle sempre bollate come follie di alcuni vecchi. Ora che ti trovi immerso nel pieno delle Terre Estreme, mentre avanzi con passi lenti e sempre più difficili da compiere, l'unica cosa che riesci a fare è piangere, Piangi pensando a coloro ai quali non hai creduto riguardo a questi luoghi. Piangi pensando ai tuoi compagni, caduti in un modo così assurdo, mandati come te a morte certa da un vigliacco schiavo del Male. Piangi pensando a Lonar, alla sua illusione che vi ha portati a combattere l'uno contro l'altro fino alla morte. Piangi pensando a te stesso, sconfortato nel sentirti così debole prima di dover affrontare un avversario così potente. Lo sconforto sta per prendere il sopravvento.


![disegno di Bruna Cavalazzi](https://librogamesland.github.io/app-corti/app-web/assets/img/2008/terre-arse.png)


Metti alla prova il tuo Valore (5, 5)

Se superi la prova vai al [25](#25)

Altrimenti vai al [7](#7)



### 19 
"Non posso fermarmi”, pensi mentre a passo spedito ti allontani dall'accampamento. Benché stremato dalla battaglia procedi alla massima velocità che il tuo fisico provato ti consente, pensando nel frattempo ad un altro modo per avanzare più velocemente. Mentre avanzi e pensi, senti da dietro le tue spalle un rumore di zoccoli di cavalli che vengono nella tua direzione. Sai che in questa zona non ci sono cavalli selvaggi, quindi si tratta molto probabilmente di qualcuno che ti sta cercando. Il rumore è ancora molto lontano, con un po' di fortuna il tuo inseguitore non ti ha ancora visto.

Se ti vuoi nascondere per tendere un'imboscata al tuo inseguitore vai al [27](#27)

Se vuoi proseguire sperando che l'inseguitore non abbia cattive intenzioni vai al [9](#9)

Se invece vuoi proseguire per un pezzo e poi far perdere le tue tracce vai al [6](#6)



### 20
Ti allontani di qualche miglio dall'accampamento, fino a trovare un posto abbastanza sicuro per nasconderti.. Cominci a curarti le ferite, mangi un frugale pasto e ti stendi a dormire un po'. Dopo un tempo che ti sembra brevissimo senti un rumore di zoccoli di cavalli in avvicinamento dalla direzione da cui provieni. Devi decidere rapidamente cosa fare.

Se ti appiattisci nel nascondiglio vai al [23](#23)

Se riparti cercando di mettere un altro po' di spazio fra te e i tuoi inseguitori vai al [9](#9)



### 21
Metti alla prova il tuo Valore (3, 6)

Se superi la prova continua a leggere questo paragrafo, altrimenti vai al [26](#26)

Ti protendi dal ramo con l'arma in una mano, e col braccio libero disarcioni il tuo inseguitore. Con lo stesso movimento cerchi di tenerti a contatto col cavaliere disarcionato, e quando raggiungete terra ti alzi rapidamente, lo tieni a terra ponendogli un piede sul petto e gli punti l'arma alla gola. Ma appena fai caso ai suoi lineamenti, la tua sicurezza comincia a vacillare.

Vai al [5](#5)



### 22
Prima che il tuo inseguitore ritrovi le tue tracce riesci a percorrere molta strada e ad organizzare un'eventuale imboscata. Dopo qualche decina di minuti senti di nuovo il rumore del cavallo lanciato al tuo inseguimento, ma la distanza che hai percorso gioca a tuo favore. Sai che potresti continuare a piedi fino al Tempio, ma pensi anche che probabilmente è il caso di liberarti del misterioso cavaliere.

Se vuoi proseguire a piedi vai al [4](#4)

Se vuoi tendere un'imboscata vai al [27](#27)



### 23
Lo spazio in cui ti trovi riesce a nasconderti tutto, ma la luce non gioca a tuo favore. Cerchi di fare inmodo che non compaia la tua ombra, ma è molto difficile, e il tempo a tua disposizione non è molto.

Metti alla prova la tua Agilità (-1, 2)

Se superi la prova vai al [17](#17) Altrimenti vai al [2](#2)



### 24
Lonar giace morto ai tuoi piedi, e un'infinita tristezza si impadronisce di te: non avresti mai pensato che la vostra amicizia si potesse rompere e che le vostre strade si sarebbero incrociate in questo tragico modo. Non hai tempo per seppellirlo, così cerchi perlomeno di comporlo per l'ultimo sonno, reciti l'ode funebre della Corporazione e cerchi un modo per tornare verso il Tempio. Non hai molto tempo a tua disposizione.

Se vuoi cercare di raggiungere il Tempio contando sulle tue sole forze vai al [28](#28)

Se preferisci cercare un'alternativa vai al [18](#18)



### 25
Ti fai forza e procedi, cercando di richiamare i tuoi pensieri migliori per scacciare lo sconforto che ti ucciderebbe. Ogni passo racchiude in sé la fatica di miglia e miglia, e ti trovi a dover usare l'arma come puntello per non crollare. Dopo un tempo che non sai calcolare ti trovi davanti un'enorme costruzione che sembra ricavata da un unico blocco di pietra. solo di fronte a te vedi delle fessure nell'immensa roccia cangiante che forma il Tempio. Immagini che quelle fessure siano l'unica via d'accesso all'interno di quel luogo, così riponi l'arma efai forza con entrambe le mani. Spalanchi le porte del Tempio Estremo, e ti ritrovi in un luogo che ti mozza il fiato. Il Tempio sembra ancora più grande all'interno che all'esterno, ed è incredibilmente spoglio. Nonostante la totale mancanza di decorazioni, però, arrivi a pensare che sia un posto bello, a modo suo. Ti accorgi che i tuoi piedi non camminano, come ti saresti aspettato, su un pavimento di marmo o di pietra, bensì sulla nuda terra, su una terra che dà la sensazione di essere ricchissima ed estremamente fertile. Appese alle pareti molte torce danno una luce soffusa all'ambiente, mentre al centro arde un braciere dal quale quasi non riesci a distogliere lo sguardo. Passando nei pressi del Braciere ti senti tornare nel pieno delle forze (recuperi tutti i Punti di Vita persi finora). Al di là del braciere c'è un immenso spazio privo di qualunque tipo di suppellettile, e sulla lontana parete di fondo sta una porta nera e di enormi proporzioni: certo quella è la Porta dell'Universo. Rivolto verso la Porta vedi Prothias Vermeeth. Sembra assorto nell'ammirazione della Porta e non pare essersi accorto della tua presenza.

Se vuoi attaccarlo vai al [29](#29)

Se ti avvicini con cautela, ma senza attaccarlo vai al [16](#16)



### 26
Il tuo tentativo fallisce, e questo fallimento si ritorce contro di te nel modo peggiore: cadi dal ramo e la tua arma cade lontano da te. In più senti che una spalla si è lussata, e il dolore ti impediscequalunque movimento. Il cavaliere frena il cavallo, e lo senti ridere, di un riso tra il divertito e il soddisfatto. Lo vedi smontare da cavallo, e quando lo riconosci il tuo primo impulso è di chiedergli aiuto: si tratta infatti del tuo vecchio amico Lonar, col quale hai passato molto tempo alla scuola della Corporazione. Le parole ti si bloccano però in gola quando noti che i suoi abiti non sono più del colore prescritto dalla Corporazione, bensì dei colori dello stendardo di Vermeeth, il cui stemma campeggia anche su una spilla appuntata sul suo petto. Lonar si avvicina a te, e senza dire neppure una parola ti trafigge con la sua arma. “Ora nessuno potrà più fermare Prothias Vermeeth.”, dice poi. La tua vita e la tua missione si concludono tragicamente qui, ucciso da una persona che ritenevi un tuo amico, senza essere riuscito a fermare il piano di colui che metterà l'Universo nelle mani del Signore dell'Erebo.



### 27
Ti nascondi su un grosso ramo che passa proprio sopra il sentiero da cui dovrà passare il tuo inseguitore e prepari l'imboscata. Tieni l'arma a portata di mano e controlli l'avanzata del tuo avversario.

Se sei un Mago vai al [15](#15)

Se sei un Ladro vai al [13](#13)

Se sei un Guerriero vai al [21](#21)

Se sei un Paladino vai al [12](#12)

Se sei un Chierico vai all'[8](#8)



### 28
Corri a perdifiato, facendo ricorso a tutte le energie di cui ancora disponi, ma ti accorgi presto che il tuo sforzo è del tutto inutile. Lonar è stato scaltro, e ti ha portato in un luogo dal quale non saresti mai riuscito a raggiungere il Tempio Estremo in tempo per evitare che Vermeeth girasse la Chiave.

Quando vedi l'orizzonte coprirsi di un nero che si espande dovunque con una velocità che supera ogni immaginazione sai che il sacrilegio è stato compiuto, e che la tua fine è solo questione di tempo.



### 29
Con un colpo fulmineo Vermeeth affonda l'arma nel tuo petto. Il suo colpo, però, non ti uccide subito, e riesci a vedere il suo orribile ghigno. “Ora non puoi fare più nulla per fermarmi! La Chiave sarà finalmente girata, e quando il confine tra l'Universo e l'Erebo sarà aperto i poteri che ho acquisito diventeranno praticamente infiniti, e nessuno potrà fermarmi!”

“Sei un pazzo, Vermeeth!”, dici facendo ricorso alle ultime forze che ti rimangono. “Sai perfettamente che il Signore dell'Erebo non ti lascerà libero di governare. Per quanto immensi possano diventare i tuoi poteri sarai sempre un fantoccio nelle sue mani!” Vermeeth ti sferra un calcio che ti fa crollare in ginocchio. Il suo sguardo è carico d'odio, e se non fosse così narcisista da volerti mostrare il suo trionfo affretterebbe la tua fine. “Taci! Taci davanti a colui che sta per diventare il Re dei Due Mondi! Taci davanti a colui che avrà il potere di toglierti la vita e di ridartela! E ora guarda, alza la testa e guardami!” Nella sua profonda crudeltà pianta l'arma nel terreno davanti al tuo corpo sanguinante e oramai allo stremo, e vi appoggia sopra il tuo mento, obbligandoti in questo modo a tenere lo sguardo nella sua direzione. Con un ghigno pazzo e malvagio si dirige verso la Porta e si ferma ad osservarla, ancora chiusa anche se per poco. Da una tasca estrae la Chiave dell'Universo e la infila nella serratura della Porta. Senti il rumore della Chiave che gira e dei cardini che si muovono, e comprendi che la tua missione è definitivamente fallita. Davanti a te una luce sinistra si fa strada man mano che la Porta si apre, e senti la voce trionfante del Signore dell'Erebo, la cui avanzata nell'Universo è ormai inarrestabile.



### 30
Nel momento in cui assesti il colpo definitivo, Vermeeth stramazza a terra. “La Chiave... devo riuscire a...”, lo senti dire mentre con le ultime forze che le sue arti magiche blasfeme gli concedono cerca di trascinarsi verso la Porta dell'Universo. Con uno scatto ti frapponi fra lui e la Porta, lo volti sul dorso e cerchi fra le tasche e le pieghe del suo vestito la Chiave. La trovi in una tasca del panciotto, e ti fermi per un attimo a guardarla. Ti aspettavi una chiave speciale, forse con un'impugnatura di forma particolare, forse di un materiale mai più usato per altri manufatti, forse di grandi dimensioni. Oppure, ancora, qualcosache non somigliasse per niente ad una chiave. Invece ti ritrovi in mano una chiave apparentemente normale, senza alcun segno distintivo che la possa identificare come l'oggetto che ha il potere di dare o negare al Signore dell'Erebo l'accesso all'Universo. Tuttavia il suo enorme potere emana da ogni sua più piccola porzione, e con esso irradia anche una volontà autonoma che crea in te il desiderio di farne uso per aprire la Porta. Ti costa uno sforzo sovrumano opporti al potere della Chiave, ma facendo ricorso a tutta la tua volontà riesci ad allontanarti dalla Porta e a dirigerti verso il centro del Tempio. Il Braciere sembra ardere di un fuoco sempre più alto e brillante mentre ti avvicini. Alle tue spalle senti un urlo di orrore, e voltandoti vedi che di Vermeeth nulla è rimasto, neppure polvere. Terrorizzato volgi di nuovo lo sguardo verso il Braciere e cerchi di affrettare il passo per evitare di incorrere nella stessa fine del tuo avversario. Quando giungi al Braciere senti un calore insopportabile, dovuto alle fiamme del Braciere stesso, divenute alte e calde come quelle di quell'Erebo da cui provengono e che stai per tenere definitivamente separato dall'Universo. Sollevare il braccio ti costa fatica, aprire la mano per far cadere la Chiave ancora di più. Nel momento in cui la Chiave tocca le braci senti un urlo rabbioso e sovrumano alle tue spalle, e contemporaneamente un rumore tremendo, come di una frana che apra una voragine nella fiancata di una montagna. Hai paura a voltarti, ma non appena trovi il coraggio di farlo il panorama che ti si presenta è del tutto inaspettato. Laddove c'era la Porta dell'Universo c'è ora una parete color dell'ossidiana, liscia come il marmo, senza alcuna traccia delle fessure dovute agli stipiti o alla serratura. L'impressione che se ne ha è che la Porta non sia mai esistita, e che quella parete sia sempre stata così come la si vede. Avvicinandoti ti accorgi che nella parete si vedono stelle e pianeti, galassie e asteroidi, e per un momento ti pare anche di scorgere i volti dei tuoi poveri compagni che ti sorridono, compiaciuti della tua vittoria.