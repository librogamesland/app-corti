# 08 -  Il Vecchio Motel (I Corti di Librogame's Land 2008)
author: Faga

raccolta: concorso "I Corti di Librogame's Land 2008"

voto: 7.10/10

posizione in classifica: 5

Scopri di più sulla [pagina ufficiale del concorso](https://librogamesland.github.io/corti) o sul sito di Librogame's Land ([librogame.net](http://librogame.net))



### Introduzione {#intro}
“Sarà divertente!” così diceva tuo cugino appena questo pomeriggio durante il viaggio. “Una volta arrivati al Vecchio Motel vi farò vedere il luogo dove è successo il Fattaccio, poi stasera ci racconteremo storie dell’orrore. Vedrete che spasso !” aveva poi aggiunto rivolto agli altri sul sedile posteriore. Sporgendosi verso di te aveva sussurrato “E quando le ragazze saranno terrorizzate al punto giusto... ehhh mi capisci cugino?”

<i>Non sai dire se le ragazze siano terrorizzate al punto giusto, adesso come adesso, di sicuro tu lo sei. Purtroppo il tuo povero cugino non può approfittarne. L’ultima volta che lo hai visto era riverso nel salone del Vecchio Motel. Avresti voluto aiutarlo se solo...

“Pensieri inutili questi, adesso!” Fai cenno agli altri di rimanere indietro, nella relativa protezione di un anfratto buio. Quindi, brandendo saldamente la mazza da baseball, avanzi con cautela cercando di non lasciar trasparire il puro terrore che ti attanaglia le viscere.</i>

![Autrice dell’immagine: Paola Pettinotti](https://librogamesland.github.io/app-corti/app-web/assets/img/2008/motel.png)

In questo racconto sei tu, lettore, ad essere protagonista. A fine di ogni sezione troverai dei link; cliccando sull'opzione che preferisci potrai scegliere come far proseguire la storia.

Prima di iniziare, consulta il [Regolamento del gioco](#regolamento)


### Regolamento del gioco {#regolamento}
Siete rimasti tu:

Alfredo Marnaglia

Lucia Bottene

Carolina Costina

Giulia Laffonti

Prendi un foglio e scrivici sopra questi nomi. Fai attenzione perche' i tuoi amici sono completamete terrorizzati dopo aver ascoltato storie dell'orrore per ore e visto il corpo di tuo cugino accasciato al suolo senza vita, non sanno fare altro che farfugliare frasi senza senso e piagnucolare: hanno i nervi a pezzi, obbediranno a qualunque cosa gli dirai. Tu sei quello che ha ancora un minimo di autocontrollo... quantomeno ne hai abbastanza per capire che dovete uscire il prima possibile da questo posto maledetto! Il tuo compito e' di badare a loro, dovrai riuscire a portarli fuori dal Motel sani e salvi... oltre logicamente a te stesso, piu' ne porterai fuori e meglio sarà. Qualora uno di loro dovesse... non farcela, sbarra il rispettivo nome. Se in un qualsiasi momento del gioco dovessi rimanere da solo senza alcun amico al seguito vai direttamente al [13](#13).

Tutto quello che avete e' la mazza da baseball ed una piccola scorta di candele.

Durante il gioco ti potrebbe essere assegnata una parola d’ordine; qundo giungi ad una conclusione della storia (bada, una qualsiasi!) alla fine controlla le seguenti per capire se hai agito bene:

NESSUNA PAROLA D’ORDINE: pessima performance, ritenta!

COPPIA: molto male, appena sufficente!

TRIS: così così... puoi migliorare!

POKER: non male, complimenti! però c'e' di meglio...

FULL: ottimo!

Ora sei pronto, impugna bene la mazza e buona fortuna. Vai all' [1](#1)



### 1
Questo Motel e' dannatamente spaventoso. E' una struttura decrepita, in abbandono da piu' di dieci anni e dispersa nel bel mezzo di una zona di campagna che a quanto pare solo tuo cugino sapeva raggiungere, un luogo abbandonato. Stringi forte le dita attorno all'impugnatura della mazza e per un istante chiudi gli occhi ripensando agli ultimi avvenimenti... Appena arrivati al Motel era ormai buio e così avete deciso di entrare; il salone principale era stranamente sgombro da tavoli e sedie, un bancone sul fondo della stanza dietro al quale saliva per le stanze di sopra una barcollante scalinata a chiocciola di legno, in pessimo stato;ai lati dello stanzone altre due porte, chiuse, una a destra ed una a sinistra. Nient'altro, oltre a cio' che restava di un antico elegante lampadario di vetro appeso sbilenco al soffitto. Siete entrati in fretta e vi siete chiusi dentro, girando la chiave arrugginita nella toppa del vecchio portone di ingresso; tuo cugino vi aveva detto con tono serio che era meglio evitare che qualche vagabondo passando di lì decidesse di entrare... la frase aveva suscitato qualche risatina rigida tra le ragazze. Aveva quindi indicato il centro del salone dicendo che il Fattaccio, quel brutto omicidio a sfondo satanico, era avvenuto proprio là, dopodiche' siete entrati in una stretta crepa del muro che dava in una specie di stanzino secondario, un guardaroba o qualcosa del genere, semicollassato a causa di un crollo; un anfratto buio. Tuo cugino ha steso a terra le coperte ed ha tirato fuori alcune candele, distribuendole in cerchio attorno a voi: l'atmosfera era perfetta! E poi una decina di storie dell'orrore, raccontate tra una risata e l'altra, a volte in silenzio con un sinistro brivido sulla schiena, pronti a voltarsi per ogni strano movimento delle ombre proiettate sulle pareti e causato dalla flebile luce delle candele oppure per qualche misterioso rumore prodotto probabilmente da animaletti innocui. Erano passate alcune ore, il sonno tardava a venire; tuo cugino ad un certo punto aveva deciso di andare a prendere delle bottiglie di birra lasciate in macchina. Dopo aver strizzato l'occhio in modo che solo tu lo potessi vedere aveva tirato fuori la chiave dalla tasca e si era diretto fuori dalla stanza. Subito ti eri accorto che aveva lasciato li da voi la mazza da baseball, un'ulteriore precauzione contro i "vagabondi". Appena il tempo di raccoglierla e di rincorrerlo che avete sentito quell'urlo spaventoso! Non sapresti dire se si è trattato di tuo cugino ma il tono era stranissimo, quasi... soprannaturale. Dopo qualche istante di panico impugnando le candele vi siete diretti lentamente verso la stanza di ingresso del Motel, maledicendo ogni singolo scricchiolio prodotto dalle vecchie assi del pavimento, ed avete visto tuo cugino disteso a terra... subito siete trasaliti udendo il netto suono di passi affrettati che salivano le scale a chiocciola e vedendo volute di polvere scendere dal soffitto.

Riapri gli occhi. La situazione e' pessima.

Vai al [3](#3)



### 2
Alfredo e' morto stecchito, non respira ed ha numerosissimi tagli sulla testa. I tuoi amici non hanno il coraggio di avvicinarsi e ti guardano da distante silenziosi ed immobili, la luce soffusa delle candele che tengono in mano ad illuminare tetramente la scena. All'improvviso una vento sottile e gelido spegne tutte le candele ed in meno di un secondo restate nel buio piu' nero. Nei lunghi secondi che seguono senti i tuoi amici urlare disperati mentre vengono uccisi ad uno ad uno in modo doloroso.... Poi quando tocca a te ti ritrovi a pregare, ranicchiato in un angolo, che almeno il trapasso sia rapido...

R.I.P.



### 3
Avanzi con cautela cercando di non lasciar trasparire il puro terrore che ti attanaglia le viscere. Fai cenno agli altri di seguirti, decidi che forse e' meglio restare vicini dopotutto; ti obbediscono ma rimangono ad una certa distanza. Ormai sei a pochi passi dal corpo di tuo cugino, sembra immobile. La strana posizione in cui si trova e la luce tremolante delle candele non ti permette di capire in che condizioni versa... hai una bruttissima sensazione. Senti alcuni deboli scricchiolii provenire dal piano superiore, dev'esserci qualcuno. Anche i tuoi amici li hanno sentiti e la loro agitazione aumenta. Lucia Bottene con un filo di voce spezzata da singhiozzi di terrore dice "Andiamocene... s..subito! sfondate la porta, voglio...voglio andare via!!". Alfredo Marnaglia si sta dondolando avanti e indietro come uno di quei pazzi che si vedono in tv, ti fa rabbrividire. Giulia Laffonti si guarda continuamente attorno con gli occhi spalancati, in preda ad un fortissimo nervosismo. Carolina Costina ti afferra la mano, scossa dai tremiti e ti sussurra nell'orecchio "Portaci via da qui, ti prego!" ti volti e la vedi pallida come un cencio, con un'espressione terrorizzata. Annuisci incerto sorridendole e le lasci la mano. Prendi una candela ed accendi lo stoppino, devi...

Ti dirigi verso la porta d'ingresso con l'intenzione di sfondarla usando la robusta mazza da baseball [27](#27)

Cerchi di avvicinarti con circospezione al corpo di tuo cugino, per cercare di capirne qualcosa di più [18](#18)

Urli "Bastardo ti ammazzooo!" e corri di sopra furioso [7](#7)

Apri la porta di sinistra [28](#28)

Apri quella di destra [17](#17)



### 4
In quanti siete rimasti, te compreso? Siete in 3, Hai eliminato Alfredo Marnaglia e Giulia Laffonti dalla lista [29](#29)

Siete in 4, uno dei tuoi amici ha tirato le cuoia [16](#16)

Siete ancora tutti e 5 vivi e vegeti [15](#15)



### 5
Dici ai tuoi amici di aspettarti ed entri titubante nel bagno. Non trovi nulla di interessante a parte schifezze viscide e qualche defecata di alcuni mesi fa. Non ci sono finestre od aperture. Rovisti tra i tavoli e trovi un volantino di qualche anno fa, un concerto di musica country. Nauseato e con la mente in sobbuglio ti dirigi verso la porta quando senti un grido! Ti avvicini alla porta con la candela in mano per vedere meglio e noti subito che i tuoi amici sono agitatissimi: i temi subito il peggio. Scopri che mentre eri dentro la stanza Giulia Laffonti e' misteriosamente scomparsa. Subito vi guardate attono scrutando con attenzione gli angoli bui del salone; vi aiutate con la luce delle candele guardando un po ovunque, con il cuore che batte a mille nel petto: niente! Iniziate a chiamarla... dopo un po' vi sembra di sentire le sue flebili urla angosciate provenire da di sopra: "aiuto, aiutatemi...aaah!" subito tutto tace. La disperazione inizia a prendere il sopravvento, tutto cio' e' stato terrorizzante! Con una debole scintilla di coraggio senti che disperarsi e' inutile e che se non volete morire tutti dovete muovervi, presto! Ormai la speranza di uscire vivi di lì inizia a vacillare... (ricordati di eliminare Giulia Laffonti dalla lista).

Se non l'hai gia' fatto puoi aprire la porta di destra per cercare un'altra possibile via di fuga [17](#17)

Dici agli altri di seguirti ed iniziate a salire le scale a chiocciola: forse di sopra c'e' la risposta che cercate [4](#4)

Ti dirigi verso la porta d'ingresso con l'intenzione di sfondarla usando la robusta mazza da baseball, sempre se non l'hai ga' fatto [27](#27)

Oppure puoi tentare di esaminare con attenzione il salone di ingresso [21](#21)



### 6
La creatura apre la porta di scatto e in quell'istante tu sferri un colpo rapido e violento, con tutte le tue forze!

Lo stress fa brutti scherzi... manchi completamente il bersaglio e cadi rovinosamente a terra perdendo l'equilibrio. La "cosa" ti oltrepassa e poco dopo senti degli urli soffocati dietro di te misti a rumori di colpi e di ossa rotte. Ti volti ma non vedi nulla, e buio e poco dopo il silenzio piu' opprimente di toglie il respiro. Senti un alito fetido e vedi due occhi rossi iniettati di sangue a pochi centimetri da te. Il dolore e' forte ma almeno dura poco.

R.I.P.



### 7
Appena finisci di gridare senti che uno dei tuoi amici e' caduto a terra svenuto a causa dell'estremo stress. Una ragazza ha iniziato a urlare di puro terrore. Qualcuno ti sta chiamando, ma non ti importa nulla. Sei gia salito a meta' scalinata e vedi solo buio di fronte a te; la luce della candela non illumina bene i dintorni. Con la mano destra tieni impugnata la mazza da baseball mentre con la sinistra tieni stretta la candela e segui il corrimano; dopo un giro di quasi 360 gradi correndo sui gradini scricchiolanti arrivi in cima. Ti fermi e non vedi niente, e' buio la candela si e' spenta a causa della corsa. Senti ancora urla di terrore provenire dal piano terra; tra le urla ti stanno chiamando ancora dal fondo delle scale. Hai il fiatone e la rabbia che ti aveva pervaso fino a poco prima sta inesorabilmente scemando... il tempo di sentire una presenza toccarti la guancia sussurrandoti un'oscenita' all'orecchio quindi vieni sbattuto a terra. Non ti rialzerai piu', e i tuoi amici sono spacciati.

R.I.P.



### 8
All'improvviso ti rendi conto di una cosa stranissima: in questa circostanza assurda ti viene in mente la birra!

Buio. Scuoti il capo...

Hai un forte mal di testa... Stropicci gli occhi e ti guardi attorno. Le candele si sono consumate da tempo, ora sono spente. Vedi i tuoi amici dormire beatamente lì vicino.

Siete nello stanzino dove vi siete raccontati quelle storiacce dell'orrore... Ora ricordi! Tuo cugino, e' lungo disesto a terra! Dopo aver portato dentro le birre vi siete ubriacati di brutto e poi... volgi lo sguardo e vedi Carolina Costina assopita vicino a te. Arrossisci e sorridi.

Siete in macchina sulla via del ritorno, la mattina dopo. E' una splendida giornata. Metti un braccio attorno a Carolina e la stringi, lei ricambia sorridendoti.

Una bella esperienza, da ripetere!

FINE!



### 9
Il tuo amico abbassa lo sguardo e obbedisce, rassegnato.

Se hai la parola in codice COPPIA [19](#19)

Altrimenti [25](#25)



### 10
Mentre i tuoi amici ti aspettano vicino alla porta tu penetri e ti aiuti con la luce tremolante di una candela: il pavimento e' molto disastrato, devi fare attenzione per non cadere in uno dei numerosi buchi che disseminano le tavole. Senti i tuoi amici bisbigliare tra loro. Metti per un istante il piede in fallo ed inciampi. Subito il soffitto e le pareti iniziano a tremare... qui sta per crollare tutto!

Torna [17](#17) e prendi un'altra decisione.

Oppure pensi che nonostante tutto potrebbe esserci qualche via di fuga anche se non sembra proprio [20](#20).



### 11
Questo paragrafo non dovrebbe mai essere letto, cosa diavolo stai facendo?? Leggi paragrafi a casaccio? Stai barando per cercare la soluzione dell'enigma?!? O forse semplicemente ti e' caduto l'occhio proprio qui e ora continui a leggere per cercare di capire un qualche nesso logico..? Beh, in ogni caso ti do un consiglio: ritorna da dove sei venuto!



### 12
Con uno scricchiolio sinistro apri con la mano tremante il battente. Una zaffata di marcio ti investe le narici.. la luce della candela ti permette di intravedere nella penombra un'oscura sagoma avvicinarsi rapidamente a te con andatura grottesca. L'angoscia ti serra la gola mentre la senti bofonchiare con un tono di voce che ha dell'animalesco! E' dietro la porta e sta per spalancarla..

Scappi! [14](#14)

Ti prepari a tirare una mazzata, succeda quel che succeda [6](#6)

Spalanchi la porta di scatto per cercare di investire quella... cosa [8](#8)



### 13
I tuoi amici sono tutti andati! Dopo tuo cugino ad ognuno e' toccata una sorte sinistra. Il pensiero di essere rimasto da solo fa nascere una cupa disperazione nel tuo animo.

D'un tratto qualcosa ti sferra un poderoso colpo ai reni, ti manca il respiro e cadi bocconi. La candela ti sfugge di mano. Appena riesci a riprenderti un po' alzi la testa e prima che la tenue luce si spenga vedi a pochi centimetri di fronte a te le gambe, pare, di una persona; sono ricoperte di capelli, lunghi e scuri. Non hai mai visto nulla del genere, sorpreso e col cuore martellante in petto cerchi di sollevare lo sguardo ma non ci riesci, senti un colpo alla testa, che ti rompe il cranio. Un vago sorriso ti solca il volto, che morte assurda... Prima di chiudere gli occhi intravedi una mostruosa figura chinarsi su di te.

R.I.P.



### 14
Corri via urlando! Le scale sono la strada piu' sicura da seguire. Corri giu' per i vecchi gradini a perdifiato, rischi quasi di inciampare ed in pochi secondi sei tornato nel salone principale. Senti delle urla di orrore nel piano di sopra... hai abbandonato tutti i tuoi compagni al loro triste destino... Il senso di colpa di investe come uno schiaffone. Ci sono ancora delle candele accese nel salone,sparse sul pavimento ma nient'altro. D'un tratto senti dei colpi alla porta, una voce urla: "Aprite subito! Carabinieri!". La porta viene sfondata ed i due rappresentanti delle forze dell'ordine irrompono nell'edificio. Con le pistole spianate ti ordinano di alzare le mani. Vieni condotto in questura. Le indagini sveleranno che in una stanza del vecchio motel giacevano i corpi di tutti i tuoi amici squartati in maniera orribile, quasi irriconoscibili. E dopo le indagini e gli accertamenti tutti gli indizi porteranno a te, l'unico altro individuo presente nell'edificio in quelle ore. Il giudice non vorra' sentire alcuna ragione il giorno della sentenza: ergastolo.


### 15
Ripensi al tuo povero cugino... Inspiri profondamente e stringi la mazza. Dici agli altri di seguirti e ti prepari a guidare il gruppetto al piano di sopra, e' ora di fare luce su tutta questa faccenda!

(segna sul foglio la parola in codice FULL)

Vai al [23](#23)



### 16
Prima tuo cugino e poi... non osi pensarci. Dovete continuare, l'unica via rimasta e' il piano superiore, là forse troverete un modo per fuggire da questo posto spaventoso, una finestra magari... tremi al solo pensiero di chi potreste trovare la' sopra.. sentite ancora qualche scricchiolio sporadico... Stringi forte la mazza da baseball.

(Segna sul foglio la parola in codice POKER)

Vai al [23](#23)



### 17
La porta e' incastrata. Dopo alcuni nervosi tentativi riesci ad aprirla. Scosti appena, in modo da far entrare un po di luce all'interno: queste devono essere le vecchie cucine del motel... o almeno cio' che ne resta. Parte del soffitto e' crollato e vedi resti di credenze, attrezzi vari da cucina compresi mestoli e pentole sparsi un po' dappertutto. Qualcuno deve aver rovistato qui dentro, ma parecchio tempo fa visto che e' pieno di ragnatele. Il pavimento presenta una quantità di grossi buchi.... la stanza sembra molto malridotta, pare quasi in procinto di crollare.

Apri la porta e ti addentri scostando le ragnatele, dev'esserci un'apertura per l'esterno! [10](#10)

Se non l'hai gia' fatto puoi aprire la porta di sinistra per cercare un'altra possibile via di fuga [28](#28)

Oppure puoi Urlare "Bastardo ti ammazzooo!" e correre di sopra in preda alla rabbia [7](#7)

Dici agli altri di seguirti e iniziate a salire le scale a chiocciola: forse di sopra c'e' la risposta che cercate [4](#4)

Potete esaminate il salone in cerca di qualcosa di utile, se ancora non lo avete fatto [21](#21)

Se ancora non lo hai fatto puoi avvicinarti al corpo di tuo cugino, per cercare di capirne qualcosa di più [18](#18)



### 18
Il corpo di tuo cugino e' disteso a terra, immobile. Ti avvicini cautamente, i tuoi amici ti seguono quatti quatti. Ti chini e rovesci il capo per vederlo in viso ma noti che il movimento fa assumere alla testa una posizione innaturale. Ti ritrai all'istante appena ti accorgi che tuo cugino ha il collo spezzato! Anche gli altri capiscono e rimangono atterriti. Qualcosa ha ucciso tuo cugino di proposito, ne sei certo! Sei terrorizzato, la paura ti annebbia la mente. "Dobbiamo andarcene! " reciti con malcelato orrore; rovesci nervosamente le tasche dei pantaloni di tuo cugino e ti accorgi che le chiavi non ci sono, e nemmeno lì attorno: eppure eri sicuro di avergliele viste in mano poco prima! Ribalti il corpo e mentre la testa sballonzola di qua e di la una delle ragazze lascia cadere la candela che si spegne ed ha un conato di vomito, gli altri piagnucolano. La chiave non c'e'! Senza non riuscirete ad andarvene dall'ingresso principale, le porte sebbene vecchie e malridotte sono ancora robuste. Reciti una preghiera per tuo cugino e pensi a cosa sia meglio fare adesso...

Esaminate il salone in cerca di qualcosa di utile [21](#21)

Aprire la porta di destra per cercare una possibile via di fuga [17](#17)

Tenti la fortuna con la porta di sinistra [28](#28)

Dici agli altri di seguirti e iniziate a salire le scale a chiocciola: forse di sopra c'e' la risposta che cercate [4](#4)



### 19
La passerella si rompe e cade di sotto con un forte rumore, ma il tuo amico riesce ad attraversare il buco per un soffio. Vedi che si ferma un attimo a riprendere fiato dopodiche guarda verso di te. Gli dici di guardarsi attorno: con molta cautela controlla le pareti e poco dopo arriva alla fine del corridoio, vicino alla porta. Vedi che si mette ad origliare. Ti fissa impaurito, non sa che e fare: la mano che stringe la candela sta tremando molto forte. Gli dici di aprire e lui esegue, molto lentamente. Sta entrando... rimani da solo per alcuni minuti, non senti nulla a parte il sibilo del vento che entra da qualche fessura presente nelle pareti. Inizi a pensare al peggio, e inoltre la tua candela si sta spegnendo, e' quasi finita. La mazza da baseball ti scivola di mano ma tu la raccogli prontamente; purtroppo così facendo la flebile fiammella si spegna lasciandoti al buio. Hai un tuffo al cuore, pero'... riesci ancora a distinguere la luce della candela del tuo amico e questo ti rida' un po di speranza. Quelle due porte.... sai che nascondono qualche cosa di orribile, lo senti...

Senti un rumore provenire dal fondo del corridoio, un cigolio. Poco dopo il tuo amico esce dalla porta, si avvicina e ti bisbiglia di aver trovato una finestra! Gli dici di spostarsi ed incurante del pericolo prendi la rincorsa e spicchi un salto! Arrivi incolume dall'altra parte ma sentite che una delle porte si sta aprendo e qualcuno sta uscendo, borbottando qualcosa in un tono basso e lugubre. Gli lanci addosso la mazza e subito correte verso la stanza senza voltarvi, entrate e vi dirigete verso la finestra aperta, col cuore in gola! L'essere vi sta ancora seguendo, dal tono sembra molto irritato; sei il secondo ad uscire e senti che e' dentro la stanza e si sta avvicinando con passi veloci. Ti getti letteralmente fuori sul tetto mentre senti qualcosa che ti tocca i vestiti! E' buio e sta piovendo a dirotto; riesci a scorgere il tuo amico che si sta calando da una vecchia grondaia li vicino: lo segui senza pensarci due volte ben sapendo il rischio che correte, che la grondaia crolli. Riuscite a giungere a terra sani e salvi, con fiato grosso per l'emozione urli "Corri!" e in pochi secondi siete nella boscaglia. Non sai dire per quanto avete corso. Siete esausti, sporchi e pieni di graffi dovuti alle sterpaglie. Non siete seguiti, sembra... Ormai e' giorno e in lontananza vedete il bosco diradarsi, una strada trafficata ed una stazione di benzina. Tiri un sospiro di sollievo, siete esausti. E' finita.

FINE!



### 20
Il soffitto della vecchia cucina sta crollando! Posi la mano sopra uno scaffale per tenerti in piedi e richiudi la mano su qualcosa... Istintivamente raccogli l'oggetto e fai appena in tempo ad uscire che le grosse travi cedono del tutto e la stanza diventa completamente inagibile. Osservi cio' che hai raccolto, tra i sospiri timorosi dei tuoi compagni e le volute di polvere sollevate dal crollo: una bottiglia di birra di vetro, vuota.

La infili nella tasca del giubbotto, non si sa mai potrebbe tornare utile.

Torna al [17](#17) e prendi un'altra decisione.



### 21
Cercate rapidamente qualcosa di utile ma non trovate nulla a parte qualche inutile pezzo di legno marcio. La tensione aumenta quando sentite il rumore di qualcosa di metallico che cade per terra nel piano di sopra... qualcosa di piccolo, una..chiave forse.. rabbrividisci.

Aprire la porta di sinistra per cercare una possibile via di fuga [28](#28)

Se ancora non lo hai fatto puoi avvicinarti al corpo di tuo cugino, per cercare di capirne qualcosa di più [18](#18)

Se non lo hai gia' fatto puoi dirigerti verso la porta d'ingresso con l'intenzione di sfondarla usando la mazza da baseball [27](#27)

Tenti la fortuna con la porta di destra [17](#17)

Dici agli altri di seguirti e iniziate a salire le scale a chiocciola: forse di sopra c'e' la risposta che cercate [4](#4)



### 22
Tiri la maniglia e la porta si apre. Fate luce con le candele e vedete quella che sembra essere una vecchia stanza da letto. Non ci sono finestre. Il letto ed un comodino sono stati fatti a pezzi anni fa, il materasso ed il suo contenuto giacciono sparsi per tutto il pavimento. C'e' un vago odore stantio... vi pizzica un po' il naso. Sentite dei rumori provenire dalla stanza vicina, rumori strani... Entrate e subito vi salta all'occhio un particolare: le tenue luci delle candele vi permettono di vedere delle scritte in una zona abbastanza sgombra del pavimento... le scritte sono state fatte con del sangue! Quando ve ne accorgete il cuore ricomincia a martellarvi forte in petto ed iniziate a guardarvi attorno con paura, consci che in questo luogo maledetto c'e' qualcosa che non va'. Qui c'e' un male, un male crudele ed insensato che vi ucciderà tutti se non trovate una via di fuga al più presto! Torni sulle scritte mentre attorno a te senti crescere la disperazione ed il terrore. La frase e' incomprensibile dice: "Qfs bufsf mb sjtqptub dif dfsdij zbj bm udmshrdh"

Se pensi che sia meglio uscire da questa stanza macabra puoi andare al [23](#23) e scegliere una nuova opzione.

Oppure credi che forse sia meglio esaminare la stanza con piu' attenzione [24](#24)



### 23
Iniziate a salire i vecchi gradini scricchiolanti. Tu sei in testa, pronto ad usare la mazza da baseball in ogni istante, all'erta e coi nervi tesissimi. Gli altri ti seguono cercando di illuminare il piu' possibile davanti a te e a volte guardandosi indietro per sincerarsi di non essere seguiti... Vedi chiaramente e senti che stanno tremando, non sai quanto resisteranno ancora prima di cedere al panico.

Arrivate al piano di sopra, gli scalini finalmente finiscono e tiri un piccolo sospiro di sollievo; mentre salivate avevi dubitato che la scala riuscisse a sostenervi fino in cima...

La luce delle candele vi mostra una piccola anticamera a quelle che presumete essere le stanze da letto del Motel: l'anticamera prosegue in un corridoietto angusto, ai lati del quale si trovano tre porte. L'a,biente qui e' anche peggiore rispetto al piano di sotto: la tappezzeria e' a pezzi e lascia intravedere il legno sottostante mentre i pavimenti sono pieni di detriti vari.

Le prime due porte sono facilmente raggiungibili, sul lato destro ma la terza si trova al di la' di unalarga sezione di pavimento ceduta: una stretta e sbilenca passerella permette il passaggio, ma non sai quanto sia affidabile...

Apri con circospezione la prima porta 22

Con cautela ti avvicini alla seconda porta e giri la maniglia 12

Attraversi la passerella 30 oppure convinci uno dei tuoi amici sopravvissuti ad oltrepassare la medesima 25



### 24
Pessima idea. Mentre cerci di spostare un lurido tappeto impolverato senti un grido strozzato alle tue spalle,e' uno dei tuoi amici. La candela che reggeva cade a terra. Ti volti e distogli subito lo sguardo perche' lo spettacolo e' quanto di peggio tu abbia mai visto: un attimo prima che la fiammella si spenga vedi che il tuo amico e' stato sgozzato e giace riverso nel suo stesso sangue con gli occhi sbarrati dal terrore.

Scegli un nome dalla lista ed eliminalo. Se sei rimasto da solo vai al [13](#13) altrimenti se ne hai cancella eventuali parole in codice.

Scrivi:

POKER se sei rimasto con tre amici

TRIS se sei rimasto con due amici

COPPIA se siete rimasti in due

Vi sentite soli e indifesi... vi tremano le gambe.... un catarroso colpo di tosse nella stanza vicina; ti senti mancare.

Torna a [23](#23) e prendi un'altra via.



### 25
Il tuo amico impaurito si lascia convincere ed inizia ad attraversare il buco nel pavimento camminando sulla passerella. Tiene in mano una candela... all'improvviso perde l'equilibrio,lascia andare la candela che si spegne e scivola giu' urlando prima di schiantarsi al suolo, alcuni metri piu' sotto (ricordati di eliminare il nome del defunto dalla lista). Siete in preda allo sconforto piu' nero e tu principalmente ti senti il primo responsabile di quanto e' accaduto. Da dentro una delle stanze sentite scaturire una risata malefica che vi fa venire la pelle d'oca.

Se ne hai cancella eventuali parole in codice.

Scrivi:

POKER se sei rimasto con tre amici

TRIS se sei rimasto con due amici

COPPIA se siete rimasti in due

Quindi Decidi che:

Lasci perdere la passerella ed apri con molta circospezione la prima porta, mazza da baseball alla mano [22](#22)

Con cautela ti avvicini alla seconda porta e giri la maniglia, sbirciando all'interno [12](#12)

Mandi un altro amico oltre la passerella, dandogli dei consigli per non cadere [9](#9)

Attraversi la passerella [30](#30)

Scappi di sotto [14](#14)



### 26
Senti un tuffo al cuore quando pensi di aver scoperto la soluzione dell'enigma, forse non tutto e' così insensato qui...

Hai una bottiglia? [8](#8)

Se non ce l'hai puoi cercare altri indizi nella stanza [24](#24)

O tornare nel corridoio (vai al [23](#23) e scegli un'altra opzione).



### 27
Corri verso la porta con l'intenzione di aprirla tempestandola di colpi con la mazza. Senti i tuoi amici avvicinarsi rapidamente dietro di te, non intendono allontanarsi piu' del dovuto e questo e' un bene. Le tue mazzate sembrano avere la meglio sul legno della vecchia porta, infatti si sta crepando; all'improvviso sentite un rumore come di vetri rotti: le vibrazioni prodotte dai tuoi colpi hanno fatto cedere il lampadario che e' crollato di peso in testa ad Alfredo. Il suo corpo e' esanime disteso a terra senza vita e ricoperto di vetri rotti, con il capo in una pozza di sangue che lentamente si sta spandendo sulle vecchie assi impolverate del pavimento (ricordati di eliminare Alfredo Marnagllia dalla lista). I tuoi amici sono rimasti impietriti dall'accaduto. Tu ti senti malissimo... anche se sai che e' stato un incidente, non riesci a perdonarti. In questi attimi di silenzio tesissimo sentite appena quella che sembra essere una vaga risatina isterica. E questo non fa che aumentare lo stress a cui siete sottoposti. Una delle ragazze inizia a piangere... Non c'e' da perdere un attimo di tempo!

Ti chini sul corpo di Alfredo per vedere se e' ancora vivo [2](#2)

Urli "Bastardo ti ammazzooo!" e corri di sopra furioso [7](#7)

Se non lo avete gia’ fatto, esaminate il salone in cerca di qualcosa di utile [21](#21)

Tenti la fortuna con la porta di destra, se non l’hai ancora aperta [17](#17)

Oppure quella di sinistra [28](#28)



### 28
Apri la porta lentamente: dentro e' buio e ti sale alle narici un forte odore di muffa. Non vedi nulla e ti fai passare una candela; appena fai un po di luce all'interno capisci che in passato questo dev'essere stato il bagno del motel. Ormai i sanitari sono a pezzi, e ci sono parecchi tavolini e sedie di legno rotti sparsi alla rinfusa per lo stanzino. Non vedi finestre. Senti gli altri respirare affannosamente dietro di te, qualcuno ti chiede sottovoce se hai trovato una via di uscita. "n..n non credo e' solo un vecchio bagno" replichi.

Credi sia meglio controllare a fondo, non si sa mai [5](#5)

Se non lo avete già fatto, esaminate il salone in cerca di qualcosa di utile [21](#21)

Tenti la fortuna con la porta di destra, se non l’hai ancora aperta [17](#17)

Urli "Bastardo ti ammazzooo!" e corri di sopra furioso [7](#7)

Dici agli altri di seguirti e iniziate a salire le scale a chiocciola: forse di sopra c'e' la risposta che cercate [4](#4)

Se ancora non lo hai fatto puoi avvicinarti al corpo di tuo cugino, per cercare di capirne qualcosa di più [18](#18)



### 29
Prima tuo cugino, poi Alfredo... una morte orribile... il senso di colpa ti perseguitera' per tutta la vita... poi Giulia... la sua sorte misteriosa... sicuramente dolorosa... non credi sia ancora viva, qui c'e' qualcuno che vi vuole del male e che intende terrorizzarvi nel peggiore dei modi! Stai tremando; Lucia Bottene e Carolina Costina si guardano attorno disperate e tremanti, temono di essere assalite all'improvviso da quella cosa che vi sta perseguitando. Il piano superiore sembra l'unica alternativa possibile, ma e' buio... dannatamente troppo buio! Stringi forte la mazza con la destra e con la sinistra punti la candela di fronte a te.

(Segna sul foglio la parola in codice TRIS)

Vai al [23](#23)



### 30
Dici ai tuoi amici di illuminare meglio il pavimento con le candele e ti appresti ad attraversare il crollo. La sezione ceduta e' lunga quasi tre metri,al di sotto non vedi nulla a parte buio. Dopo qualche passo incerto senti che il "ponte" anche se improvvisato e' piuttosto sicuro e ti appresti a finire l'ìattraversamento con piu' tranquillità. Un errore madornale: la tavola si spezza in due e tu cadi di sotto urlando: un tonfo sordo dopo pochi istanti annuncia la tua triste fine.

R.I.P